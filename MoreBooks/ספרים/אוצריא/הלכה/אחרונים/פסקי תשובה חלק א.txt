<h1>פסקי תשובה חלק א</h1>
הרה"ג אברהם בהרה"ח הר' חנוך דוד זצ"ל פיעטרקובסקי דומ"ץ בק"ק לאדז פולין
<h2>הסכמות</h2>
ב"ה א' ח"ב קרעניץ. <BR>ידידי היקר וכו' מ' <b>אברהם</b> שי'. <BR>קבלתי הכתבים, ואני מתרחק מליתן הסכמות אולם איעצך וכו' לברר מה שניתן להדפיס: <BR>כמו למשל אות י"ז ונפקא מינה לאונן ר"ל - הל"ל נפ"מ למי שלא בירך בשחר הן שוגג הן מזיד. ובאות י"ח נסתפקתי כו' מפורש בפרק קמא דברכות ברבינו יונה. כן מה שכתבת בשם חי' הרי"ם על הצל"ח כבר נדפס בחי' רע"א במשניות במגילה. כן מה שלקטת מספרי שפת אמת דברים הנראים כתמוהים אין להדפיס הגם שיש לפרשם. כן מה שכתבת בשם החי' הרי"ם בפורים, יען שהיו מבוסמים שינו את דבריו כפי ששמעתי שסיפר אמוז"ל כי החי' הרי"ם אמר דלא אמרו בגמ' חייב להשתכר רק חייב לבסומי: <BR>ידידך דו"ש <b>אברהם מרדכי אלטר</b>
בעזהי"ת <BR>המפורסם אין צריך ראי' הוא ניהו כבוד ידיד נפשי מאז ה"ה הרב הגדול חריף ובקי בחדרי תורה בבקיאות נפלא המפורסם לשבח כ"ש תפארתו מו"ה <b>אברהם פיעטרקובסקי</b> שליט"א מעיר פאביאניץ. שהוא בקי מאד בהוראת איסור והיתר. וכל הוראות שלו כהוראות מרבנים הגדולים המובהקים, בלי שום חשש, והלואי כמותו ירבו בישראל. <BR>דברי המדבר לכבוד התורה ולומדי'. ולראי' בעה"ח יום ד" רח"ס תרפ"ז פה יפו. <BR><b>שאול משה זילבערמאן</b> <BR>הרב <b>מויערשוב</b>
ב"ה <BR>ה"ה כבוד ידידי הרב הגדול החריף ובקי צמ"ס חכם ונבון וכו' כש"ת מו"ה <b>אברהם פיעטרקובסקי</b> שליט"א <b>מטאמאשאוו</b> הראה לי כתבים שקיבץ מספרי פוסקים מפורסמים על ארבעה חלקי הש"ע עם הערות וחידושים, בבקיאות נפלא, ויהי' לתועלת אף לתלמידי חכמים ורבנים - וכמה נפשו להוציאם לאורה - ידי תכון עמו, ונא לסייע לת"ח העוסקים באורייתא הצריך חזוק לקנות ספרו להגדיל תורה ולהאדירה וגם אני אי"ה אקח ספרו היקר בכסף אשר יושת עלי, מהה"ג המחבר שליט"א. <BR>דברי המעתיר כו"ח יום א' שלח תרצ"ב לפ"ק לאסק. <BR>הק' צא"י <b>יעקב מייזליש</b> חופ"ק הנ"ל
הסכמות אלו קבלתי אחר הדפסת ההקדמה - גם יש בידי עוד הרבה הסכמות וידפסו בחלקים הבאים אי"ה בל"נ.
ב"ה <BR>הנה ראיתי את אשר פעל ועשה, כבוד הרב החריף ובקי בחדרי תורה צנא מלא ספרא מוה"ר <b>אברהם פיעטרקאווסקי</b> נ"י, בחיבורו "פסקי תשובה" שאסף וקיבץ פנינים יקרים דברים נחמדים ונפלאים, מחיבורי גדולי הפוסקים האחרונים, ועליהם הוסיף נופך משלו ציצים ופרחים דברים טובים ונכוחים, לכן אומר לפעלא טבא יישר, והנני מסכים להדפיסם ולהפיצם על פני תבל, ומהראוי להחזיק בידו ולקנות את ספרו כדי להגדיל תורה ולהאדירה: <BR>באעה"ת כ"ה אדר תרצ"ג ווארשא. <b><BR>יעקב מאיר בהגר"ב ז"ל בידערמאן</b>
ב"ה א' וישלח צ"ג ט' תענית. <BR>כן הי' למראה עיני קונטרסים מספר "פסקי תשובה", חידושי הלכות מגדולי הפוסקים, אשר קיבצם כבוד הה"ג התו"ב בחד"ת מהו"ר <b>אברהם פיעטקובסקי</b> שי' לאויט"א, ומצאתי בהם ברכה ללומדי למד, ואף ההוספות בפלפול מאת הה"ג הנ"ל ראיתי והנם טובים ונכוחים כעולות מחים, ומצוה אפוא להיות לישע ימינו: <BR>הק' <b>מאיר שפירא</b> <BR>אב"ד ור"מ דק"ק <b>לובלין</b>
בעזה"י אדר תרצ"ב פראגא. <BR>ראיתי הספר "פסקי תשובה" מכבוד ידידי הרב הגאון החו"ב בחד"ת צמ"ס כו' מוהר"ר <b>אברהם פיעטרקובסקי</b> שי' אשר אסף וקיבץ פנינים יקרים ודברים נחוצים ונחמדים מגדולי הפוסקים האחרונים, ועליהם הוסיף משלו דברים טובים ומועילים והערות נפלאות, והנני מסכים להדפיסם ולהפיצם על פני תבל, - ואבקש בזה מאת מוקירי תוה"ק להחזיק ביד הה"ג המחבר שי' לקנות ספרו בכדי להגדיל תורה וגדול זכות מחבבי תורה כדאיתא בתנא דבי אליהו מתוך שדברי תורה חביב עליהם הקב"ה מרחם עליהם: <BR>הכו"ת למען כבוד תוה"ק ולומדיה. <BR><b>מנחם זעמבא מפראגא</b>
<h2>הקדמה</h2>
<BR>ואתם תהיו לי ממלכת כהנים וגוי קדוש, הוא הקדמה אל התורה. ממלכת כהנים ר"ל, ממלכת עובדי ומשרתי השם ב"ה. והוא אחדות הבוית"ש, לייחדו ולידעהו בכל דרכינו. גוי קדוש ר"ל קדושינו תהיו. ובזה זכו בנ"י אל התורה. ויעי' במדרש איכה (ב. ט.) האומר יש תורה באומות אל תאמין, ובמד"ר משפטים אם אין אדם מל א"י לקבל התורה, ובמד"ת קרח ירא"ת בגי' תרי"א, ותורה ומילה עמה הרי תרי"ג. ויעי' סנהדרין (נ"ח:) עכו"ם ששבת או שעסק בתורה ח"מ, ובשפת אמת פ' לך תרמ"ח כותב בפשיטות וגוי שמל ח"מ, [אולי הענין הוא דבכ"ד שיש בו ברית זר הקרב ח"מ יעי' במד"ר פ' אמור משל למלך ומטרונא וא"כ ק"ו למילה שנכרתו עלי' י"ג בריתות, ואולי זה ג"כ הטעם דלא תחי' כל נשמה. יעי' שפת אמת ש' במדבר תרנ"ז. ס. דא"י נקרא ארץ חמדה בבחי' עוש"נ ואכ"מ] ובזה י"ל הגמ' ע"ז (ב"ו:) לאפוקי לשום מורנא דלא, וד"ל. ויעי' נדרים (ל"א:) ואסור במולי עכו"ם. ומקרא מפורש בפ' וזאת הברכה כי שמרו אמרתך ובריתך ינצורו יורו משפטיך ליעקב וגו' ובסנהדרין (פ"ב.) הבא על הכותית כו' אם ת"ח הוא לא יהי' לו ער בחכמים ועונה בתלמידים, אם כהן הוא לא יהי' לו בן מגיש מנחה לה' צבאות, כי ברית הלשון נגד ברית המעור, ולצד זה נראה מה שניתנה תורה בשבת, כי שב"ק בחי' ברית בזמן, חמדת הימים, וכמו"כ אין תורה כתורת א"י בחי' ברית בעולם. וסנהדרין היתה יושבת בלשכת הגזית: <BR>בנ"י ענו נעשה ונשמע, וכפי ערך ורוב המעשה, כן השמיעה והבנה בתוה"ק יעי' יומא (ע"ג:) זכה נעשית לו זיר. לא זכה זרה הימנו. יעי"ש פרש"י: <BR>אמנם אני חושב כי ת"ח העוסק בתורה, ה"ה ככהן ממש, והוא כי נלע"ד דתוה"ק דין קדשים י"ל. יעי' עירובין (ק"ג.) דאמר"י בספר אין שבות במקדש. ופרש"י ספר נמי שבות דמקדש קרי ליה שהרי קדש הוא [ולכאו' לפי"ז איך א"כ במגילה (ד.) א"ר הטעם שאין קורין המגילה בשבת שמא יעבירנו, לפימ"ש רש"י ר"ה (כ"ט:) דבמקדש היו תוקעין דאי"ש במקדש. ויעי"ש בעירובין דנראה דרבא ס"ל דשבות דמדינה נמי התירו במקדש. ואולי ס"ל כשמואל במגילה (ז.) דלא נאמרה לכתוב. ויעי"ש (ג.) מבטלין ת"ת מפני מ"מ, נראה ג"כ דמ"מ לאו ת"ת היא. ובזה י"ל קו' התיו"ט מדוע ל"ג על קרה"ת בשבת, וד"ל. ויע"ע שבת (יא.) ולא יקרא לאור הנר. ואולי גזירה דש"י חמירא, יעי' בתוס' ישנים שבת (כ"א.) דבש"י בזרינן גזירה לגזירה. ויעי' בחי' הריטב"א סוכה (ט.) דסת"ם מסברא ידעינן דבעי לשמה דה"ה כקדשים, ובחי' המאירי מגילה (ח:) כ' דבסת"ם סתם עיבוד לשמה היא. דקדשים סתמן לשמן. ובשבת (פ"ז.) ומה פסח וכו' התורה כולה כאן עאכו"כ. ובירושלמי מגילה (פ"א) מפסחא לית את מאכילני ומלויתן את מאכילני. ויעי' במהרש"א ב"ב (ע"ו) בח"א שכ' מדעתי' דנפשיה דשור הבור חשיב קדשים, ויעי' בתוס' ע"ז (י:) ד"ה כל. ויע"ע בירושלמי הובא בהשגות הראב"ד (פי"ג) מה' שבועות במתפיס בתורה. ובזה י"ל הש"ס נדרים (ז.) אקים ואשנה פ"ז. ה"ז נדר גדול. ויעי' ירושלמי נדרים כו"פ השותפין המקדש אשה בד"ת אינה מקודשת, ויעי' בת' חו"י (סי' ט"ז) בטבעת שנמצא עליה שם הוי' ב"ה דהיא קדש ואסורה בהנאה יעי"ש וב"מ במחנה אפרים בחי' טיו"ד הס"ת. ויע"ע בסה"מ להרמב"ם (מצוה ס"ה) שהוזהרנו מנתוץ ומאבד וכו' וספרי הנבואה, וכ"כ במנין המצות (ל"ת ס"ה) כתבי קדש. ומקורו לא נודע כאשר כ' בת' אבני נזר ח' או"ח (סי' ל"ד). אבל הוא הדבר שהוא בכלל מקדש. ויעי' בשאלתות פ' עקב דביהכ"נ פטור ממזוזה דאיקרי קדש. והיינו מה"ת. ויעי' יומא (ח) ומה ציץ וכו' תפילין עאכו"כ ובשו"ת מהור"ם מרוטנברג (סי' ע"ח) דן מסברא דאין פודין בכור בהמה מיד גוי יותר מכדי דמיו, מתפילין. ויעי' נדרים (ס"ב.) ומה בלשצר שנשתמש בכ"ק וכו', ויעי' אבות (פ"ד מ"ז) בספורנו ובמגן אבות להרשב"ץ שהנהנה מהתורה לצרכי חול ה"ה כמועל בהקדש וח"מ לשמים. ק"ו מכ"ק שלא נתקדשו אלא בשביל הלוחות שבארון. וביומא (ס"ט.) ש"מ תפילין מן הצד שריין. ויעי' בת' רדב"ז ח"א (סי' תע"ה) שכ' ראובן שהופקד אצלו ס"ת ופשע בה אי חייב לשלם. זה תלוי במחלוקת הרי"ף והרמב"ם אם בהקדישות חייב בפשיעה ולא מפקינן מספק יעי"ש ויעי' בפרמ"ג או"ח (סי' קי"ג סקמ"ו) שכ' דאם נתן ס"ת באתנן לא נאמרה דדינה כהקדש. ויעי' ברכות (י"א.) תוד"ה שכבר, דעת ר"ת דברכת התירה פוטרת עד בקר שלמחרתו. ולכאו' הלא היום הולך אחר הלילה ויעי"ש בתר"י. אבל לדברנו דתורה דין קדשים י"ל, הלא כקדשים הלילה אחר היום. יעי' חולין (פ"ג.) [יעי' זבחים (נ"ו:) תוד"ה ת"ל וכו' א"כ אינו נאכל בליל ג', ותמוה הלא ליל ג' שייכת עוד ליום ב' שלפניו, ואולי י"ל עפי"ד מהרש"א קידושין (נ"ז:) דנותר נפקע קדושתיה. ובת' לש"ב הגאבד"ק בענדין שי' הארכתי בזה, ויע"ע מנחות (ס"ו.) רש"י ד"ה קצירה כיון דחשכה מבערב יום הביאכם הוא, דהיום הולך אחר הלילה [כן הוא גירסת הצ"ק] וצ"ע ג"כ ואכ"מ - וראיתי כפי' רגמ"ה תמורה (י"ד.) שלמד דבקדשים הלילה הולך אחר היום, דכ' מיום השמיני וגו' דבליל ח' אסור לשוחטו. דאותו לילה משלימין אחר ז' ימים ועדיין הוא מדו"ז ע"כ. ביאור הדברים כי דעתו כדעת התוס' זבחים (י"ב.) ד"ה יום. דפסול ליל ה' הוא מפאת מחוס"ז. ויעי' רש"י שבת (קל"ו.) ד"ה איתרחיתו דנדאה דעתו דהוא רק פסול לילה. אמנם יעי' ירושלמי יבמות פ' הערל דקטן סכין אותו בשמן תרומה ליל ח', מפאת דלא חשיב עדיין ערל. האם נאמר ג"מ דבמילה הלילה אחר היום. גם לרגמ"ה יתחייב לכאו' באם נולד בליל מוצש"ק יהי' מותר כהקרבה ביום שב"ק הב' ואכ"מ] ויעי' בת' אבני נזר חאו"ח (סי' י) שדן בתפילין דין דדוי בקדשים. ובה' ס"ת ר"ל דבעי שינה הכ' לעכב בסת"ם יעי"ש. ואני רגיל ליישב קו' התורת חיים בסנהדרין (ע"א.) בעיד שי"ב מזוזה דאין נעשית עיהנ"ד, דנימא עדל"ת, די"ל דחשיב ל"ת שבמקדש. ויעי' שבת (פ"ז.) היום כמחר וכו' וי"ל דהקב"ה חשב הלילה אחר היום כקדשים, לענין מ"ת, ויע"ש ד"ח בשפת אמת שכ' אפשר דבשמים החשבון להיות הלילה נמשכת ליום הקדום עכ"ל. ויעי' בחי' המאירי פסחים (ה.) ד' מינין חשבון: <BR>וא"כ הוא י"ל דת"ח העוסק בתורה, ה"ה ככהן ממש העובד במקדש ויעי' ע"ו (ג.) אפי' ב"נ העוסק בתורה ה"ה ככ"ג, ובסנהדרין (ז:) המעמיד דיין שאינו הגון וכו' ובמקום ת"ח כאלו נטעו אצל מזבח. ובנדרים (כ.) ובני דוד הכהנים וכו' והרי אמרו הרוצה לנסך יין ע"ג המזבח וכו', וישיבת סנהדרין בלשכת הגזית בעזרה היתה, ויעי' זבחים (ק"ו.) מרע"ה כ"ג הי', וק' איך א"כ לקח עצמות יוסף עמו במחיצתו. וי"ל ג"כ הכוונה דמרע"ה מפאת היותו חתן תורה, ומדריגת נביאתו באספקלריא דנהרא כ' ז"ל שהי' בכח התורה, בבחי' חכם עדיף מנביא, שהוא בכה דהיינו התדמות, אבל מרע"ה שהוא מדריגת הדעת נתנבא בזה הדבר, וד"ת הלא אין מקבלין טומאה, אדרבה מעלין מטומאה לטהרה כמ"ש ברכות (ט"ז.) וד' הרמב"ם במי דעת נודעים, ויעי' שבת (פ"ו:) ניתנה תורה לטבו"י וכו' ראויה קאמינא, ופרש"י דלא כתיב הערב שמש אלא לענין קדשים ע"כ. ולכאו' הרי תוה"ק דין קדשים יש לה כהנ"ל. אלא דד"ת אין מקבלין טומאה. וטבילה בעי, דב"ק אינו באימה, לא כן אחר טבילה, ה"ה כשאר טמא. ובסנהדרין (ל"ח.) איטביל בנורא, אורייתא קב"ה וישראל חד הוא ודו"ק. ויה"ר ואזכה גם אני להתטהר במי דעת תוה"ק. וסיפר לי רב גדול א' כי בהיותו אברך אוכל מזונות ע"ש חותנו. לא הי' שמה מקוה מים. והודיע צערו להגה"ק מסוכטשוב זצ"ל. והגה"ק קם והלך אנה ואנה, לסוף עמד, גחין ולחיש ליה, מו"ח הק' זצ"ל מקאצק הי' אומר כי דף גמרא מטהר כמו מקוה עכלה"ק: <BR>ולולא שאינני כדאי י"ל עוד. דהנה כל עבודתו של הכהן הוא. לקשר נפשות בנ"י אל אבינו שבשמים. וזה בכח מי שבעצמו כבר בא בברית ההתקשרות, וזה טעם ב"נ שעוסק בתורה ה"ה ככ"ג, לצד בואו בברית הלשון, וכמו"כ אז"ל במס' כלה (פ"ד. ה"א) וכל המפנה עצמו מעבירה ולא עשאה, אפי' הוא ישראל ראוי הוא לעלות עולה ככהן גדול ע"ג המזבח. שנא' וישלח את נערי בני ישראל ויעלו עולות. ויעי' בפי' הרמב"ן פ' משפטים (כ"ד ה.) והוא לצד ברית המעור, ולצד זה מובן טעם שנבחרה א"י דוקא להקרבת קרבנות, וביוה"כ נתייחדו הכל הכ"ג המקודש [יעי' במד"ר פ' אחרי בזאת בזכות התורה בזכות המילה]. לפני ולפנים ביום שבת שבתון. בחי' ברית בעו"ש, ולזה הי' צריך הכ"ג שמירה יתירה, ובפ' בחקתי וזכרתי להם את בריתי יעקב וגו' והארץ אזכור, נראה ג"כ ד' בריתות. ורוב מצות יתרות שנתקדשו בהם הכהנים, ה"ה מקדושת הזווג, ויעי' זבחים (ק"א:) לא נתכהן פנחס עד שהרגו לזמרי ודו"ק. ובזוה"ק פינחס דאז נתכהן לכהנא רבא: <BR>ומעתה אחלה פני מרנן ורבנן וכל מאן דעסקין באורייתא אולי ימצאו לעורר בזה הספר ימחלו להודיעני ויבואו דבריהם אי"ה בל"נ בח"ב בקונטרס אחרון: <BR>גם אולי יש אתם כתבי ידות מגדולי הפוסקים להלכה, ימחלו לשלחם אלי, ויבואו דבריהם בקצרה בה"פסקי תשובה" בחלקים הבאים אי"ה בל"נ. <BR>המחבר
<h2>סימן א</h2>
<big>נסתפקתי אם עמדו המים תחת המטה, אם מועילים להעביר הרוח רעה לנט"י שחרית, דהא חל עליה רוח רעה כבפסחים (קי"ב.) ואם שאין לפוסלן משום שופכין כמ"ש האחרונים שבדיעבד לא נאסרו, אבל אולי אין מעבירין עוד הרו"ר. ואולי הוא רו"ר אחרת (קונטרס עובר אורח מהגאון אדר"ת ז"ל ממיר): </big><BR> הנה בעולין פלוגתא דר"י ורבנן במנחות (כ"ב.) אי מבטלין זה את זה, וקיי"ל כרבנן דאי"מ, ויעי' בר"ן נדרים (נ"ח.) דהיינו טעמא דדשיל"מ ל"ב דחשיב היתר בהיתר, ובמצות הוא פלוגתא דרבנן והלל הזקן אי מבטלות זו את זו בפסחים (קט"ז.). ויעי' בר"ן שבת (כ"א:) דנר חנוכה אסור להשתמש לאורו אפי' תשמיש מצוה דמצות מבטלות זא"ז יעי"ש. ובאיסורין אי מבטלין זא"ז פליגי ר"ל ור"א בזבחים (ע"ט.), ונראה דזה ג"כ סברת התוס' חולין (י"א:) ד"ה ליחוש דכיון דממנ"פ הוא נהרג, לענין באיזה מיתה הוא נהרג לא אזלינן בתר רובא ע"כ, היינו דת"מ אי"מ זא"ז, ומעתה אני מסופק מהו הדין בטומאות מי מבטלות זא"ז אי לא. ובת' לידיד נפשי הה"ג החסיד רש"מ אבד"ק וויערשוב וכעת בתל אביב באה"ק תובב"א הארכתי בזה ואכ"מ - יעי' בת' עין יצחק או"ח (סי' כ) שנשאל על אתרוג שהונח תחת המטה, ודן לפוסלו דכיון דרו"ר שורה עליו אין בו היתר אכילה, חשוב, לולא דבדיעבד כשר - יעי' בירושלמי סוכה (פ"ד ה"י) דמים מגולין פסולים למזבח משום ממשקה ישראל. ובש"ס בבלי סוכה (נ.) מבואר הטעם משום הקריבהו נא לפחחך, וי"ל אפוא בסלת שתחת המטה מהו למנחות, ויעי' בתוס' ע"ז (ו.) ד"ה תמים, דבטריפה שאינה ניכרת ליכא הקריבהו, ויעי' בת' אבני נזר או"ח מ"ב (סי' שע"ח) דחידש דמצה ה"ה כקרבן ובעי ממש"י יעי"ש, ומסתמא הה"נ הקריבהו ואכ"מ - י"ל אם רביעית מי נט"י שחרית, מבטלים מי רגלים, ויעי' לקמן (סי' ב) ואכמ"ל:
<h2>סימן ב</h2>
<big>ע"ד אם מועיל ביטול ברביעית מים, למי נט"י שחרית כמו שמועיל למי רגלים - הנה שמענו מהגה"ק זצ"ל מסאנץ כי אין שום איסור כלל להתפלל וללמוד נגד מי נט"י שחרית, דחזינן דמותר ללמוד נגד המת, מוכח דאין איסור ללמוד ולהתפלל נגד הטומאה, אמנם אנו נוהגים שלא ללמוד ולהתפלל נגד מי נט"י שחרית, ואין מקילין גם ע"י רביעית מים לתוכו, (המאסף שנה ב' גליון ט"ו מהג' מהר"י אבד"ק סעראצק ז"ל): </big>
<h2>סימן ג</h2>
<big>מאשין ציצית המה פסולים בבירור, בכל האופנים שיעשו, וכל הרואה את המאשין יראה שהציצית אינם נעשין כלל בידי אדם, ובפרט כי ידוע אשר אופני המאשין נשתנים בכל עת, ומי יודע למחר איך תהי', ועוד מטעמים רבים פסלתים מאז, ובטוח אני לראות במהרה במפלת המאשין [א"ה לא היו ימים מועטים ונשרף כל בית המאשין והי' לאות] (שו"ת דברי חיים ח"ב או"ח סי"א - ג, להגה"ק מסאנץ זצ"ל). </big>
<h2>סימן ד</h2>
<big>ציצית צריכים להיות לבנים, וכשהם מראה ברוי"ן או בלעה"ך כמו מראה אפר או כמזוג ממראה בלא"ה. לפימ"ש התב"ש גבי מראות הריאה, שכ"ז בכלל שינוי מראה, גם בציצית יש למנוע מזה לכתחלה אך במה שנעשה ע"י ישון כמראה געה"ל, או אחת ממראות הנ"ל נהגו שלא להקפיד בזה, וכמו שגרדומי תכלת כשר כיון שהי' מתחילה כהוגן הולכין אחר תחילת העשיה, כן הוא בזה, ומ"מ צל"ע, ובנח להתלבן כשר ודאי (אשל אברהם מהגה"ק זצ"ל מבוטשאטש): </big><BR> ועי' מנחות (ל"ח:) מידי ציבעא קא גרים ובתוס' ושם (מ.) ולא יהא אלא לבן, נראה אפוא דציצית של לבן כשרים אף כשהם צבועים ויעי' בשו"ת ישועות מלכו חאו"ח (סי' א - ב) שכ' כן להלכה יעי"ש אם כי דעת רש"י שם (מ"א) ד"ה נדתיבי, נראה דבעי דוקא לבן, יעי"ש תוד"ה אין - ויעי' בס' מאורי אור בחלק קן טהור (קנ"ד.) שכתב לחדש דבר חדש דמותר להזהיב חוטי הציצית, והביא מזוה"ק פ' פנחס ד"ה תיקונא שביעאה, מצוה מן המובחר ציצית מוזהבות יעי"ש אולם ראה זה בס' יהל אור מהגר"א זצ"ל שהגיה בזוה"ק שבמקום ציצית צ"ל טלית יעי"ש - ויעי' בחי' חת"ס פרק לוה"ג שכ' דאתרוג שהושחר מראיתו מחמת מישמוש הידים של בנ"א הרבה שבירכו עליו, נוי אתרוג והידורו הוא זה וכשר יעושה"ט, והבן היטב בכ"ז:
<h2>סימן ה</h2>
<big>מה ששאל אם מותר לתפור הציצית מהטלית קטן לתוך הכנפות לצורך כביסה, ואחר הכביסה יקרעם ויוציאם, אם לא מתבטל עי"ז הכנף והציצית - לענ"ד אין כאן בית מיחוש (שו"ת מהרש"ם מהד"ק סי' קמ"ח): </big>
<h2>סימן ו</h2>
<big>מי שנפל טליתו ממנו שלא בכוונה, ונשאר עליו הט"ק, ספק ברכות להקל (שם): </big>
<h2>סימן ז</h2>
<big>אין יוצאין בתפילין אלא בקשר של קיימא כמו בשבת, דלא חשיב קשר אלא של קיימא, והני דנסבי תפילין של אחרים ומשנין הקשר לפי מדת ראשם, לאו שפיר עבדו, דהבעלים ישנו אח"כ הקשר לפי מדת ראשם, נמצא ראשון לא הוי של קיימא, ולא יצא ידי חובתו, ומצוה לפרסם הדבר (שו"ת אבני נזר או"ח ח"א סי' קפ"ג): </big>
<h2>סימן ח</h2>
<big>איש שידו השמאלית אחזתה רוחשקורין לוכט ר"ל, ואין לו בה שום הרגש מעקיצת מחט והרופאים אומרים נואש למחלתו, מ"מ חשובה יד ויניח תפילין בשמאל ככל אדם, אמנם אם נתייבשה כ"כ בכדי שהנקוב ואינה מוציאה דם, אז חשובה כאלו אינה (שם סי' א'): </big><BR> יעי' בת' קנאת סופרים (סי' כ"ה) להג' מהורש"ק זצ"ל. ובת' חכמת שלמה (סי' א) להג' מהור"ש קוועטש זצ"ל. שפסקו ג"כ כן. ולענ"ד ראי' ברורה לד"ז מירושלמי יומא (פ"ב ה"ג) יעו"ש באחד שיבשה ידו ולא הניח מלהקטיר קטורת יעושה"ט ויעי' בת' אבני נזר (סי' ל"א) - יש לחקור מי שנפחה ידו במקום הנחת תפילין, ואינה עתידה לחזור, מניח עליה תפילין או לא. וי"ל מד' הרמב"ם ה' עבדים (פ"ה ה"י) הכהו על ידו וצבתה ידו וסופה לחזור אינו יוצא לחירות ע"כ. ומשמע הא אין סופה לחזור יוצא לחירות, ותמוה מנ"ל להרמב"ם ד"ז, ובגמ' לא נאמר רק צמתה ידו. [ואולי י"ל דהרמב"ם הי' לו גירסא בגמ' צבתה או ט"ס בהרמב"ם] ע"כ א"ל דהרמב"ם לטעמיה בה' שחיטה (פ"ח ה"ח) שהתוספות בגוף חסרון, כמו תוספות במנין, וריאה שנמצאת נפוחה טריפה יעי"ש. ולזה סובר הרמב"ם דכמו"כ בצבתה ידו ואינה עתידה לחזור ה"ה יתר וכנ"ד ועבד יוצא בה לחירות, וכיון שכן הה"נ לענין הנחת תפילין י"ל דלדעת הרמב"ם חשוב יד שמאל כמי שאינה ומניח תפילין בימין - ואני מסתפק בהא דאמרי' בקידושין (כ"ה.) באם היתה לו אצבע יתירה וחתכה. אם אין נספרת ע"ג היד, אין עבד יוצא לחירות. איך הדין באם חתכה ביחד עם עוד אצבע אחרת. מי נימא כיון דגם מקודם ה"ה יוכנ"ד, לאו מידי חסרי' או"ד יוצא לחירות, וכעין זה אני רגיל לפרש מ"ש בשבת (ק"ד:) שנטלו לתגא דדלי"ת ועשאו רי"ש, וכ' בחידושי המאירי, ופירשו בירושלמי והמחיקה מצטרפת לכתיבה ע"כ, ואני רגיל לפרש הטעם דהדלי"ת כיון דהיתה יתירה, הו"ל כחסר אות מלבד חסרון הרי"ש, והוא ע"י עשותו מהדלי"ת רי"ש, ה"ה כאלו כתב ב' אותיות וד"ל - ואי"ל דיכ"נ רק לענין טריפות נאמר, דמפורש כ' הרמב"ם (סופ"ז) מה' ס"ת, דין היתר כדין החסר לענין ס"ת, ופי' הב"י ביו"ד (סי' רפ"ג) כלומר דכל יכנ"ד, ואם כי הראב"ד הובא במ"א (סיל"ב סקל"ג) הכשיר תיבות כפולות שנמצאו בתפילין, י"ל דלטעמיה אזיל בפ"א מה' ציצית בהשגות דהטיל למוטלת כשרה, דהאי לחודיה קאי וכו', או אפשר סובר כדעת הרמב"ן והרשב"א דיכ"נ היתר לבדו. וז"ל הנמק"י בה"ק אבל ביתירות לית לן בה שהרי אינו חסר כלום, והיתר הא אמרי' כל יתר כחסר ולא מעלה ולא מוריד עכ"ל, נראה בעליל דגם הוא הכשיר מטעם דס"ל יכ"נ הוא לבדו, ואנן הא קיי"ל יכ"נ הוא וחברו וד"ל - אולם י"ל מש"ס מנחות (ל"ז.) מי שי"ל ב' ראשים באיזה מהן מניח תפילין, ול"א יכ"נ ופטור מכלום ויע"ע שבת (קל"ה:) מי שיש לו ב' ערלות ת"א מחללין עליו את השבת, ות"א אין מחללין עליו את השבת, וכ' בחי' המאירי וז"ל י"מ שני גידין דאין ידוע איזה עיקר גידו, ויש מוחין בפי' זה שכל שי"ל ב' ערלות חייב הוא לכרות את שתיהן עכ"ל, אולי פליגי בזה, הי"מ ס"ל יכ"נ הוא לבדו בעלמא נמי אמרי', ולזה ר"ה לטעמיה בחולין (נ"ח:) דיכנ"ד ס"ל אין מחללין עליו את השבת, דהיתר לאו בר מילה, ומ"ד השני לית ליה יכנ"ד וגם היתר בר מילה הוא, אולם המוחין נראה דעתם דלא אמרי' בזה יכ"נ ואכמ"ל - ויעי' ברמב"ם ה' ביאת המקדש (פ"ז ה"ז - ט') דגרם בבכורות (מ'.) אם מחמת הרוח נבלם אינו מום דהדריא בריא, ויע"ע בת' מהרש"ם (מהדת"ל סי' רמ"ב) דבהמה שגררה רגליה וא"י לזוז בהם כלל והרופא מבהמות אומר שעבר עליה רוח רעה, ואבדה כל הרגשת החיות מרגליה, וה"ה כמתים, מ"מ כשרה, יעי"ש, ולא באתי בכ"ז רק להעיר:
<h2>סימן ט</h2>
<big>תפילין שנמצאו בתוך האותיות, נקודות שחורות מצואת הזבובים, הדבר ברור שהם פסולים שדומה לנפל טיפת דיו לתוך האות שפסול, (שם סי' ז'): </big>
<h2>סימן י</h2>
<big>דבר אשר מקרוב באו לשנות בתפילין ש"י, שעד עתה המנהג פשוט להיות היו"ד מונחת אצל התיתורא, ועתה באו לשנות לחתוך באופן שיהי' מונח על התיתורא, סמוך אל הבית ממש, אין לשנות מנהג אבותנו, (שם סי' י"ד): </big>
<h2>סימן יא</h2>
<big>ע"ד תפילין שנפל עליהם מים, וע"י כן נראה הכתב על הקלף מעבר החיצון - יפה כ'. מעכ"ת להכשיר, ומ"ש מעכ"ת דמותר גם למחוק האותיות שהן באחורי הכתב, כיון שלא נכתב כלל ע"י אדם, רק מעצמם, יפה כ', ומ"מ נראה דבאותיות השם, אם הם נקראין כתיקון אין למחוק לכתחילה להדיא רק ע"י הערמה, אבל אי"צ כלל למחוק (שו"ת ישועות מלכו חאו"ח סי"ד להגאון מהרי"י זצ"ל מקוטנא): </big>
<h2>סימן יב</h2>
<big>ע"ד שאלתו אם לראות בהמראה שהתפילין יהיו באמצע הראש - הוא דברי בורות, כי אפי' אם אינם מכוונים ממש כשר, דידוע דיש מקום בראש להניח שני תפילין, ואפי' ברוחב, ואין שיעור לתפילין ברוחב, (שו"ת דברי חיים ח"ב או"ח סי' ו') ויעי' בת' מחזה אברהם סי' ג' להג' מבראדי ז"ל: <BR>[מצאתי בת' באר משה להגז"ל מקעלץ במאמר זכרון טוב (סי' י') שהאריך לתמיה ע"ד הד"ח, וכתב עוד, נודע מכמה גדולים יראי ד' שהי' להם בכיסם כלי ראי' קטן, בכדי לראות שתפלה של ראש יהי' באמצע ממש עכ"ל, ובת' הארכתי בזה: השמטות]: </big>
<h2>סימן יג</h2>
<big>ע"ד א' שקנה תפילין מן הסופר בהקפה, ואינו רוצה לשלם אח"כ להסופר - הנה אם נתנם בהקפה ולא זקפם במלוה, חשובי תפילין גזולים ממש, אמנם אם זקפן במלוה ה"ה בכלל תפילין שאולים (שו"ת מגדל השן סי' פ"ז): </big>
<h2>סימן יד</h2>
<big>ראוי להזהיר להרבה אנשים שממשיכים בתי ידים של הכתונת ובגד העליון על התפילין ש"י בטרם יניחו ש"ר, והוא הפסק גדול שלא לצורך ואם כוונתם רצויה שלא להיות לאחרים לאות, די במעט המשכת הבית יד של הכתונת לבד, או להטות א"ע מעט, ויתכסה מאליו, (עובר אורח סי' כ"ה): </big>
<h2>סימן טו</h2>
<big>ראובן ששאל תפילין יקרים אצל שמעון ונגנבו, וראובן רוצה ליתן לו תפילין כשרים בערך שיווי ג' רו"כ, ושמעון תובע שהיו יקרים מסופר נכבד ושוים עשרה רו"כ. - הדבר ברור לדינא דחייב לשלם כפי שיווי למכירה כיון שהי' בידו למוכרם, וכן הדין באתרוג וכ"ד שאפשר למכור, (שו"ת מהרש"ם ח"ד סי' מ"ז): </big><BR> י"ל מעתה איך הדין בס"ת יעי' מגילה (כ"ז.) דאין רשאין למוכרה רק לת"ת ולישא אשה. ובתוס' ב"ב (ח':) התירו גם לפדיון שבויים, ויעי' לקמן חיו"ד סי' ר"ס דבאית לי' ס"ת אחרת, מותר למוכרה מה"ת, א"כ הי' לו עצה ודו"ק, שוב נזכרתי הש"ס ב"ב (קנ"א) איבעיא להו ס"ת מהו כיון דלא מיזדבן דאסור לזביניה לאו נכסי' הוא, או"ד כיון דמזדבן ללמוד תורה ולישא אשה נכסי' הוא, תיקו ע"כ, תלי"ת שכוונתי לדעת תוה"ק שבע"פ, והעצה הנ"ל צ"ל כיון דמדרבנן אכתי הי' אסור במכירה, דמיא לחמץ בע"פ בשעה ששית - ויעי' בת' מהרי"ט ח"ב (סי' פ') שמחלק בין ס"ת לשאר ספרים, ונפ"מ לנ"ד, ואכ"מ:
<h2>סימן טז</h2>
<big>בדין דחייב לברך מאה ברכות בכל יום, נסתפקתי אם היום הולך בזה אחר הלילה, או להיפוך, ומצאתי סתירות בזה בדברי הראשונים ז"ל (עובר אורח סי' מ"ו): </big>
<h2>סימן יז</h2>
<big>זכורני שבספר החיים להגרש"ק מבראדי ז"ל כתב שזמן ברכת השחר הוא עד ד' שעות כזמן תפילה, אך בספר מעשה רב כתב בשם הגר"א ז"ל כל היום וגם בלילה קודם השינה (זולת ברכה"ת שנפטר באה"ר) ונפ"מ לאונן ר"ל, (שם): </big>
<h2>סימן יח</h2>
<big>נסתפקתי במי שהי' אנוס כל היום ולא בירך ברכה"ת ולא התפלל, אם ברכת אה"ע שבערבית, פוטרת ג"כ ברכה"ת כבשחרית, (שם סי' מ"ז): </big>
<h2>סימן יט</h2>
<big>באמצע נטילת צפרנים מותר לענות אמן, ושמעתי מהגאון בעל שו"ת מהר"י אשכנזי ז"ל שראה בעיניו מבעל השיב משה ז"ל, שהי' נו"נ בדברי תורה בעודו נוטל צפרניו, ואף שהי' רק שומע מפיו שצוה לו לומר השיטה לפניו בשעת נט"צ, הרי שומע כעונה (שו"ת מהרש"ם ח"ד סי' קמ"ח): <BR>[הגה"צ אדמו"ר מפילץ שליט"א אמר לי כי כן הורה ג"כ אביו הגה"ק זצ"ל, והסביר דלא מצינו רק חיוב נטילה מפני שהוא מפחד או ש"ד, אבל ל"מ שישרה עליו איזה טומאה: השמטות]: </big>
<h2>סימן כ</h2>
<big>המודר הנאה מכהן מותר להקריב לו קרבנותיו, אפי' קרבנות נדבה שאינה מצוה מוטלת עליו, שלא מצד שליחותו הוא מקריב, אלא משליחות המקום, וכן המודר הנאה משליח צבור שלו, (חידושי המאירי יומא י"ט.): </big><BR> דבר גדול חידש לן רבינו המאירי, דש"ץ אינו כלל שלוחא דידן כי אם שלוחא דרחמנא אמנם לענ"ד צע"ג לדינא. יעי' ברכות (ל"ד:) ש"ץ שטעה וכו' ששא"כ. ושמו מוכיח עליו, ויעי' בח' מהרי"ק (סי' מ"ד) הובא באו"ח (סי' נ"ג) בב"י, ובאור זרוע ה' תפילה (סי' קי"ד) ובת' מהור"ם מרוטנברג (סי' ק"ט) וביומא (י"ט:) תוד"ה מי, ובחי' הריטב"א נדרים (ל"ה:), ודו"ק היטב, ואכמ"ל, - ראיתי בת' שו"מ מהד"ו (סי' כ"ו) שכ' באם טעה הש"ץ בשבת והתחיל אתה חונן, אם כי יחיד כה"ג גומר הברכה, ש"ץ אינו גומר, דלתיקוניה שדרתיך, דהא אינו סימן יפה יעי"ש ולי צ"ע אם זה בכלל עיות השליח, כיון שהוא סימן מן השמים עבור שולחיו והרי רבי חנינא בודאי הוא מצד שליחותו לא עיוית, וז"פ - ובת' הארכתי במודר הנאה מכהן אי מותר להתברך ממנו ברכת כהנים:<BR> <big>[יעי' בת' חת"ס חיו"ד (סי' שכ"א), ובפתיחה הכוללת להפרמ"ג ח"ב, ובס' החיים ה' מגילה, ובת' מהר"ם שיק חאו"ח (סי' ל"ח וק"כ), שכ' דש"צ אינו ענין שליחות ממש, כ"א דשומע כעונה, וי"ל הרבה מת' הרשב"א (סי' קכ"ו) יעי"ש מהירושלמי, ויע"ע בתוס' והרא"ש ברכות (מ"ט.): השמטות]: </big>
<h2>סימן כא</h2>
<big>כהן שנקטע כף ידו השמאלית, מעכבו בברכת כהנים מטעם, א, כי נ"כ מעכבת את הברכה בודאי, ב, בעינן שתי ידים, ג, הקנה והזרוע לא חשיבי יד לענין ברכת כהנים, ונכון שישא כפיו בלא ברכה שלפניה, ויסמוך על מה ששומע מכהן אחר שיתכוון להוציאו, וברכת כהנים יברך בעצמו, (שו"ת אבני נזר או"ח ח"א סי' ל"א): </big>
<h2>סימן כב</h2>
<big>ע"ד שהמציאו ד"ח להדפיס כל התנ"ך במלאכת פאטאנראפיע ומונח כולו תוך תיק א' (מעדיליאן), ותוך התיק משובץ זכוכית מגדיל הראות (מיקריסקאפ) אשר ע"י רואים לקראם, ונושאים אותו ע"י שרשרת מורה שעות, ושאל אם מותר ליכנוס בו לבית הכסא, או צריך ליתנו בכיס הבגד, - הנה בענין כתבים שיש בהם ד"ת, מצאתי פלוגתא אי די בתיק א' לענין להכניסם בביה"כ, אולם דפוס קיל, וכ"ש פאטאגראפיע י"ל דלא חשוב מעשה אדם רק כח כחו וכמעשה הקוף שנעשה מאליו, ובפרט בנעשה ע"י עכו"ם, ומ"מ אין להקל, דמ"מ איכא בזיון כ"ק, ובכ"ז אם כיסוי המעדיליאן לא היה זכוכית, הי' מקום להקל, אולם כיון שהוא של זכוכית אף דצואה בעששית שרי, מ"מ לחצוץ מפני ספרים צ"ע אם חוצץ, ע"כ צריך להניח המעדיליאן לכיס הבגד, (שו"ת מהרש"ם מהדורא תליתאה סי' שנ"ז): </big><BR> אולי א"ל עוד דכתב שא"א לקרות כ"א ע"י מיקריסקאפ לא חשיב כלל כתב, [ואפשר עוד דראי' דרך מיקריסקאפ לא חשיבה ראי', אם כי ע"י זכוכית בעלמא חשיב ראי' יעי' ברכות (כ"ה:), שא"ה דהזכוכית אין לה ענין בגוף הראי', אינה מוספת ואינה גורעת, לא כן בנ"ד, ויעי' באחרונים דראיה ע"י מראה ל"ח ראיה, ובזה אני רגיל ליישב ד' הרשב"א ברכות (נ"ג.) דעששית ה"ה כרואה השלהבת, ותמה הבית יוסף באו"ח (סי' רצ"ח) מהירושלמי ברכות פ' א"ד הרואה נר באספקלריא אינו מברך יעי"ש, דשאני אספקלריא דהיא מראה וד"ל, ויעי' ברקנטי (פ' ויקרא) צריך הכהן בשעת זריקת הדם לראות האיש או האשה המתכפרין בקרבן, ובעבור שאסור להסתכל באשה הי' הכיור במראות הצובאות, כי כשהכהן מקריב קרבן נשים מסתכל בכיור ורואה בו פרצוף האשה המביאה הקרבן עכ"ל וי"ל הרבה ואכ"מ] ויעי' בת' רדב"ז ח"ב (סי' קי"א) לענין אתרוג דנקודה קטנה שאינו נראה לרוב בנ"א כשר, ואכ"מ - יעי' ברכות (כ"ה:) צואה בעששית וכו' בכיסוי תליא מילתא, והא מיכסייא, נראה אפוא דבמקום שהצריכה תורה כיסוי, כיסוי של זכוכית נמי חשיב כיסוי אף כי נראה מתוכו, והנה בציצית דכ' אשר תכסה בה, לבוש דק ומתחזי בשרו מתוכו, יהי' חייב ג"כ בציצית. ויעי' בבית יוסף או"ח (סי' י) טעם שאין מטילין ציצית בגלימה, דל"מ כסות, אלא הבא להגין מהקור והחום, אבל הגלימה הוא רק לכבוד יעי"ש ובד"מ, ולא הזכיר שהוא לכסות הבשר שלא יראה, ויע"ע יבמות (ד:) לענין כלאים ובלבד שלא יתכוין בחמה מפני החמה וכו' ובביצה (ט"ו.) בג"כ קשין הן ואין בהן משום כלאים, אף כי מכסין הן לבל יתראה הבשר, ויע"ע יומא (ל"ה:) ולא הניחוהו אחיו הכהנים ללובשה מפני שנראה כערום, משמע דמן הדין כשר הי' לבג"כ וד"ל, אבל קצ"ע בשבת (ע"ז:) לבישא לא בושה, ויע"ע נדה (ס"א:) תוד"ה אבל, דבמלבוש מת אין שייך בו כלאים וציצית, דאין המת נהנה בו הנאת חימום, יעי"ש אם כי נהנה בו לכסות בשר ערוה, - אולם באמת אני מסופק אם ערות המת חשיבה ערוה לענין ק"ש וכדומה, וכן ערות השחוף כיון שאי"ר לביאה יעי' או"ח (סי' ע"ה ס"ד), וכן בסריס חמה לפימ"ש הרמב"ם דמשמש מת, [אולם יעי' בב"ח אה"ע (סי' קע"ח) בדעת התוס' סוטה (כ"ו:) דסריס מתקשה רק אינו מוליד, וכ"כ להדיא בת' הרא"ש (כלל מ"ב) ויעי' בת' תו"י סי' רכ"א] ויעי' ביראים (סי' י"ט) ד"ח דכמו שאמרו קטן שלא אכל כזית דגן אין מרחיקין מצואתו, כמו"כ אין ערותו חשיבה ערוה יעי"ש ובשבלי הלקט ה' מילה (סי' ד') ובכללי המילה לרבנו גרשם ב"ר יעקב הגוזר - נדפס, ברלין תרנ"ב מכת"י עתיק יומין - ויעי' בב"ח או"ח (סי' פ"א) שפסק אפי' גדול כל שלא אכל מימיו כזית דגן אין מרחיקין מצואתו, א"כ לדעתו יתכן דבר נפלא דגם ערוה לא שייך ביה, והרי אתה רואה אדה"ר קודם שאכל מעה"ד הלך ערום בג"ע, אף שאז"ל אדם וחוה כבני כ' שנה נבראו, ויעי' סנהדרין (ע:) עה"ד חטה הי' יעישה"ט, - וכן י"ל במצות כיסה"ד, אולם מצאתי באור זרוע ח"א (סי' קל"א) שתמה על הש"ס ברכות הנ"ל וז"ל איני יודע הואיל ומתחזייא מאי כיסוי הוא זה, והכ' וחפרת וכסית את צאתך, משמע כיסוי מעליא, עכ"ל הנה נראה דעת הא"ז, דכ"מ שהצריכה תורה כיסוי, צריך שלא יהי' נראה הדבר מתוך הכיסוי, אמנם לענ"ד לולא דעתו הגדולה, הי' נראה בדעת הש"ס, דכיסוי הוא ענין העלמה, אמנם מה יהי' העלמה, זה כ"א לפי ענינו, לפי ידיעת חז"ל, ובצואה ידעו שעיקר ההקפדה הוא הרי"ר, והרי בבור כ' ולא יכסנו, האם אמור יאמר דאם כיסה בזכוכית עב וחזק ל"ת כיסוי, ולהיפוך במכנסי כהנים כ' לכסות בשר ערוה, והכוונה לבל יתראה, דערוה בעששית אין קורין ק"ש כנגדה, ודו"ק, אולם יעי' ברמב"ן פ' תצא (כ"ג, י,) שכ' וטעם כסוי הצואה וכו' אבל אסור לראות בעת התפילה וכו' וכאשר נעלמה מעיני רואה אין רע ע"כ, הנה אפוא דבצואה הקפדה על הראי', אבל הלא בגמ' אמרי ערוה בראי' תליא, וצואה בכיסוי, וכבר עמד ע"ד רמב"ן אלו בת' אבני נזר יו"ד ח"א (סי' ס"ח) יעשה"ט, - וראה דבר חדש בפיה"מ להרמב"ם אהלות (מ"ו מ"ה) דזכוכית וכ"ד שהטומאה נראית מתוכה אינו חוצץ בפני הטומאה יעי"ש ואין כן דעת הכ"מ בפכ"ד מהטו"מ ה"ח יעי"ש ובתיו"ט, ויעי' שבת (ט"ז:) דכלי זכוכית מטמא מגבו, הואיל ונראה תוכו כברו, ופרש"י ולא חשיב גב אלא תוך, ויעי"ש (ק.) בחי' הרשב"א דמים לא מבטלו מחיצות אם נראות מתוכו, ויעי' פסחים (נ"ז.) דהוה כריך ידיה בשיראי, ופלא איך הניחוהו לחלל עבודה, וי"ל ג"כ דידיו הי' נראה מתוכן, ול"ה רק חוה"ש, - ויעי' חולין (צ"ג.) רש"י ד"ה חלב, די"א דקרום ל"ח כיסוי מפני שדק, ורש"י ס"ל דחשיב כיסוי, - ויעי"ש (ל:) תחת מטלית מהו, וי"ל ג"כ במטלית דק ונראה מתוכו, וי"ל הרבה ואכמ"ל - ולענין ערות מת י"ל מחולין (ע.) רחם שלא במקומו:
<h2>סימן כג</h2>
<big>מצאתי בכתבי הגה"ק מבוטשאטש זצ"ל שכ' ג"כ דהעולם מקילים בנגיעת צואת החוטם וסומכין על המקילים, וגם המחמיר יוכל להקל בזה ברחיצה ברוק הפה באמצע תפילה (שם סי' רמ"א): </big>
<h2>סימן כד</h2>
<big>במקום שיש איזה מנינים, והכהן כבר קרא, נ"ל ברור שאי"צ לקרותו בשאר המנינים, דאין חובה לקדשו רק במה שי"ל שותפות בו, אך נסתפקתי באיזה מנינים זא"ז, ויש כהנים אחרים רק לוים חסר להם, אם יקרא הכהן במקומו, או אותו הלוי יקרא שנית, ואחר זמן רב נדפס שו"ת משיב דבר להגאון מוולאזין זצ"ל, ומצאתי בחיו"ד (סי' מ"ח) שכ' שקורין ישראל במקום לוי וכן נהגו שם בשמחת תורה שקורין הרבה פעמים זא"ז, וצל"ע עדיין (עובר אורח סי' קל"ה): <BR>[ראיתי בהקובץ אוה"מ ש' תרנ"ט קונטרס י"א שכ' הגז"ל מקריפטש מהורש"צ, וז"ל נ"ל בקריאת התורה בר"ח, אם אין לוי, יצא הכהן מביהכ"נ, ולא יקרא גם במקום לוי, דהא נכפל פסוק הג', שנקרא בראשון יקרא גם השני, וא"כ תהי' ברכתו השני' רק על ב' פסוקים, דפסוק א' כבר קרא בראשונה, ובלא"ה כ' בשם הג' מהר"ם בנעט ז"ל, דיצא הכהן באין לוי, ולא יעלה לכתחלה ב' פעמים, אך בת' מהרי"א יעלה וכת"ס ושו"מ שתיתאה כתבו לדחות הוראתו, ועכ"פ בנ"ד ברור דיצא הכהן משם עכ"ל, ומסתבר הדבר: השמטות]: </big>
<h2>סימן כה</h2>
<big>נראה לדון ולהעיר, דאף כי דעת הפוסקים דמצאצ"כ, מ"מ היכא דלולא המ"ע יש במעשה זו עבירה, ורק דעדל"ת, שוב עכ"פ צריך להיות כוונתו בעשיה זו לשם מצוה, יעי' יבמות (ל"ט:) א"ש אומר כל הכונס יבמתו לשם נוי כאלו פוגע בערוה, ואף רבנן דפליגי י"ל טעמם דא"א הותר במקום יבום, ויע"ע מנחות (ס"ד.) שמע שטבע תינוק בים ופרש מצודה להעלות דגים, והעלה תינוק ודגים, רבה אמר פטור, ורבא אמר חייב, רבה אמר פטור זיל בתר מעשיו, ורבא אמר חייב זיל בתר מחשבתו, ע"כ, ואינו מובן, לרבא וכי בשביל מחשבתו בלבד אתה מחייבו, הא למה זה דומה, למתכוון לאכול בשר חזיר ועלה בידו בשר טלה דפטור, ורק צריך סליחה על מחשבתו אשר חשב. אבל נראה טעמו כמ"ש, וס"ל לרבא דפק"נ הודחה בשבת, וצריך שיתכוון למצות פק"נ, והוא כיון שלא כיוון לא עשה מצוה ולא ניתן שבת לדחות, אמנם רבה סובר דשבת הותרה אצל פק"נ, ולא בעי כוונה וד"ל, ויעי' בב"ח או"ח (סי' ח') דבציצית בעי כוונה, ולכאורה מ"ש מצוה זו משאר כל המצות שבתורה, אבל למ"ש מובן שפיר, דבציצית לולא המצוה, הרי יש ל"ת דכלאים - ולכאו' י"ל מסוכה (מ"ב:) קטן היודע להתעטף חייב בציצית, ואי בעי כוונה הלא קטן לאו בר כוונה הוא, יעי' חולין (י"ב:) ואיך אביו מלבישו כלאים בידים שלא במקום מצוה, וכמו"כ ק' למ"ד מצ"כ, וא"ל דגם איס' כלאים תלוי בכוונתו יעי' כלאים (פ"ט מ"ה) מוכרי כסות וכו' ובלבד שלא יתכוון וכו', גם אפשר דאה"נ דחייב לעשות צמר לצמר ופשתן לפשתן: ולכאו' יעי' שבת (קל"ג.) ואביי אליבא דר"ש, האי בשר מאי עביד ליה, אר"ע באומר לקוץ בהרתו הוא מתכוון, נראה דמילה אף בעת דחוייתה שבת, לא בעי כוונה, דהתם ר"ל דמתכוון לשניהם, ויעי' ע"ז (כ"ז.) דר"י ס"ל מילה בעי לשמה וד"ל, - ויעי' בסה"מ להרמב"ם (מצוה רי"ב) הוא שצונו לפרות ולרבות לכוון לקיום המין, ויעי' במד"ר פ' נח, וי"ל ג"כ קצת עפימ"ש יעי' נזיר (כ"ג.) בלוט, ואכמ"ל: </big>
<h2>סימן כו</h2>
<big>מ"ש הרא"ש פ"ג דברכות דאשה אינה בכלל ערבות והדגול מרבבה (סי' רע"א) מסופק אם גם איש בעד אשה אינו בערבות, אבל לפענ"ד כוונת הרא"ש, כיון דערבות נפיק מקרא ויכשלו איש באחיו, איש ולא אשה, ע"כ אין אשה ערב בעד איש, אבל איש בעד אשה שפיר הוי ערב, דאחיו קרינא ביה, ממילא אשה לאשה לא אמרי' אעפ"י שיצא מוציא, דלא כת' רע"א (סי' ז') כן נ"ל והוא דין חדש (שו"ת חלקת יואב ח"א או"ח סי' ל"ו בהגה"ה מהג' מהרי"י ז"ל מקינסק): </big>
<h2>סימן כז</h2>
<big>בכ"מ שאסור להרהר בד"ת, אסור ג"כ לענות אמן אחר ברכת חבירו, אבל במקום שרק הדבור אסור בד"ת, והרהור מותר, כגון מי שלא נטל ידיו עדיין שחרית, או במקוה ערוה, נראה שנכון לענות אמן, דאמן הוא רק כמהרהר הברכה, ולא אמירה ממש, (א"א סי' פ"ד להגה"ק מבוטשאטש זצ"ל): </big><BR> יעי' ר"ן ריש נדרים אם אמן כמוציא שבועה מפיו, אבל נראה דכגון זה ודאי אינו רוצה להחשב כמוציא ברכה, דאז הי' נחשב כמברך ברכה לבטלה, ויעי' בת' רע"א בענין כתיבה כדיבור דמי, שכ' דל"א כד"ד אלא אם רוצה שיהא כדיבור דאל"כ האיך מצינו ידינו ורגלנו בכותבי סת"ם שלא יחשבו הוגה את השם באותיותיו, ויעי' בת' אבני נזר או"ח ח"ב (סי' תמ"ט) בענין שומע כעונה, אבל ז"א דברור דאמן אינו תלוי בדעתו ורצונו ודו"ק:
<h2>סימן כח</h2>
<big>מותר לקיים מעשה המצוה כגון ליקח לולב בבית הסוהר, שהוא מקום מטונף, או בבית המרחץ, בלא ברכה, (עיקרי הד"ט סי' ה'): </big><BR> יעי' בקו' עובר אורח (סי' ע"ט) שנסתפק בהחבושים בבית האסורים, שאי אפשר להם להיות מחנם קדוש, אם י"ל עשה דוחה זה האיסור, ויעי' באו"ח (סי' פ' ס"א) מוטב שיעבור זמן ק"ש ותפילה ויעי"ש בביאור הגר"א שכ' ואין נראה כן להלכה, ואכמ"ל:
<h2>סימן כט</h2>
<big>בית הכנסת שרוצים להעמיד סמוך לה עזרת נשים, ורוצים לפתוח חלונות מביהכ"נ לעזר"נ, או להגביה העז"נ עד גובה חצי החלון מביהכ"נ שיאור להם מביהכ"נ, - הנה על הראשון יש איסור משום נותץ אבן בבית הכנסת, ואף דאין חיוב אלא דרך השחתה, אבל ברור דאין היתר אלא לדבר הקדש ומצוה, משא"כ עזר"נ דאין בה קדושה, ועכ"פ לא כקדושת ביהכ"נ, אולם יש להמציא היתר, ע"י מכירת מקום הכותל שצריך לנותצו לצורך חולין, ודוקא ע"י ז' טובי העיר במעמד א"ה, אולם אם אינו שוה פרוטה לא חל עליו שם מכר, אמנם הצד השני, נראה דאין בסתימת החלון, משום סתירת ביהכ"נ, אבל מעתה שוב נוכל להתיר לפתוח חלונות, דחשיב צורך ביהכ"נ, שלא יצטרכו לסתום החלון, וצריך ג"כ מכירה (שו"ת אבני נזר או"ח סי' ל"ג): </big><BR> אולם דעת הג' בעל בית מאיר ז"ל דכל שהוא לצורך אפי' הוא לצורך עצמו, ל"ח דרך השחתה, וכ"פ בת' חלקת יואב ח"א או"ח (סי' ד) והוא ד"ח, - נראה דהחופר בקרקע עזרה אפי' בזה"ז עובר אלאו דל"ת כן, יעי' זבחים (כ"ד.) עד ארעית תהומה קדוש, ואף דלא מידי עביד, ובקל הוא חוזר לכמו שהי' ול"ד לנותץ יעי' בת' אבני נזר או"ח (סי' ל"ד) אבל יעי' ברכות (ד.) אין הבור מתמלא מחולייתו. ואם כי בעו"ה ביהמ"ק בין כך חרב, אבל הקרקע קיימת ומקריבין אעפ"י שאין בית - ולכאו' לשיטת ראב"ד (בפ"ו) מה' ביה"ב, דקדושת ביהמ"ק בטלה, אי"ע, יעי' ע"ז (נב:) באבני מזבח ששקצו אנשי יון דמותר לשוברן, ומשמע הטעם משום דבאו בה פריצים ויצאו לחולין מותרין בנתיצה, ויעי' יו"ד (סי' רע"ו) בב"י משם מהרי"א, לאסור מחיקת ה' ע"מ לתקן, וכ' ול"ד להא דסתרו בית חשמונאי המזבח ששיקצו היונים, דשא"ה דא"א בלא מזבח ולבנות במק"א א"א ע"כ, ומשמע דלולא זאת גם אחר יציאתן לחולין היו אסורין בנתיצה, ויעי' נדרים (סב.) ומה בלשצר שנשתמש בכ"ק שנעשו חול נעקר מן העולם - וא"ל דמאז הי' ק"ל לד' הרמב"ם דקדושת ביהמ"ק ל"ב, הלא כיון שבאו בה פריצים חללוהו, [גם למה לא מצינו שקידשו החשמונאים הביהמ"ק מחדש בב' תודות ושיר, אחר שגברו על הפריצים] עד שמצאתי שעמד ע"ז - הא' - בת' רמ"ע מפאנו (סי' כ"ה) ותי' דקרקע המקדש לא יצאתה לחולין יעי"ש, ולפי"ז י"ל דלאחר שהבריחו הפריצים, חזר הביהמ"ק וכליו לרשות הקדש, דקני' להו חצר הקדש יעי' רמב"ן ב"ב (פ:) דיש יד להקדש, ושפיר הי' בהם איסור נתיצה, - אבל לא יתכן לומר כן לפימ"ש רבנו האור זרוע (סי' שפ"ו) דאיסור נתיצה נאמר רק בקדשים המועלין בהם, דבקנין הקדש הא ליכא מעילה, אבל יתיישב בזה בנין הירדוס דסתריה ובני', דכיון שלא הי' בו מעילה, לא היה איסור נתיצה, גם י"ל דהי' נחשב סותר ע"מ לבנות ולתקן, היינו לבנותו מתרומת הלשכה, ודו"ק, אולם מצאתי בחי' הריטב"א מכות (יט.) שכ' ואי"ל דלענין קדושת הבית לא קידש לעת"ל, כי משבאו פריצים חללוהו, דהא מקריבין אעפ"י שאין בית עכ"ל, ולא הטעים לן טעמו, ויע"ע בת' תשב"ץ ח"ג (סי' ה') שכ' לענין קרקע ביהכ"נ, החילול גזיה"כ בביהמ"ק לא בביהכ"נ יעישה"ט, נראה דעתו דבביהמ"ק גם הקרקע יצאה לחולין [אולם מ"ש דהחילול גזיה"כ בביהמ"ק לא בביה"כ יעי' בת' הרמב"ם (סי' קכ"ט) שנשאל בא' שקנה ס"ת מהשוללים, והשיב דאם נשלל מגזירת המלך, הרי קנה השלל ונתבטל כח ההקדש, ואפי' כלי המקדש כשנלקחו בטלה קדושתן, כאומרם ובאו בה פריצים וחללוהו, לא כן אם נשללו שלא עפ"י גזירת המלך יעי"ש, ויע"ע בת' מהרי"ט (סי' מג) שיצא לדון בד"ח דדמי פירות שביעית שבאו ליד עכו"ם, יצאו לחולין, משום ובאו בה פריצים וחללוהו, והא דפירות שביעית עצמן א"י לחולין ביד גוי, משום דאי"ל פדיון וה"ה דאי"ל חילול, ול"ד להקדש יעישה"ט, ובתשובה דנתי אם י"ל כן גם בישראל מומר המחלל שבה בפרהסיא, ] ויעי' במחב"ר בקו"א (לסי' קנ"א) שהביא בשם גדול א' להתיר ענבים הגדלים בזמן הזה על הר הבית, דאף דקדשה לעת"ל, מ"מ אי"ב מעילה, דמשבאו בה פריצים חללוהו, ודוקא להשראת שכינה קדשה לעת"ל, והוא כתב דיש להתיישב בדבר יעי"ש, [ויעי' בהמאסף ש' תרנ"ז גליון ל"ד שח"א רצה לאסור להוציא מעפר כותל מערבי מקודש לחו"ל, ורצה לחייב קרבן מעילה, אולם יעי"ש גליון ל"ז שהה"ג נתנאל חיים פאפע סתר דבריו והתיר מטעם כיון שבאו בה פריצים חללוהו יעי"ש ובגליון י"א ול"ד] וכן משמע בס' המלחמות להרמב"ן ע"ז (נב:) דהקרקע אע"ג דאי"ב מעילה יצאתה לחולין יעישה"ט, - מד' רמב"ן אלו ות' רמב"ם הנ"ל, מבואר דגם ד' שאי"ל פדיון יוצא לחולין, ולא כת' מהרי"ט הנ"ל - האומנם יעי' בשלטי הגבורים שם (נג.) שכ' אולי ההוא קרא דרשו אינהו לפום שעתא, וגם הש"ס דחוי' קא מדחי לה ואינו עיקר, אבל דעת הפוסקים הנ"ל אינו כן, - נהדר לקמייתא יע"ע בכורות (יד.) בשור פסוהמ"ק ואין "יוצאין לחולין" ליגזז וליעבד, נראה כי לענין גיזה ועבודה, עדיין קדשים הוא, ויע"ע מכות (כב.) המנהיג בשור פסוהמ"ק לוקה ופרש"י דהו"ל כב' גופין מוחלקין, חולין וקדשים בגוף בהמה אחת יעי"ש, והרי שברי לוחות מונחות בארון אם כי אותיות פרחו, וכלים שהזניח אחז וגנזום חזקי' וסייעתו, ולא התיכום ועשו מהם כלים אחרים לדעת התוספות רי"ד ע"ז (נד.) מהדורה תליתאה, דהיו אסורין מה"ת [אולם יעי' בת' אבני נזר או"ח (סי' ל"ד) דעתו ז"ל דבקדשים שנפסלו לית בהו לאו דל"ת כן] וראה זה ד"ח ונפלא בת' חת"ס או"ח (סי' ל"ב) שברור בעיניו, דבמה שנבתה בשעת היתר הבמות יש לאו בנתיצתה אף לאחר שנבנה ביהמ"ק יעישה"ט, ולענ"ד י"ל בזה, - ויעי' סוטה (טז.) שאם אין שם עפר תיחוח, לא יחפור בהיכל אלא יבא מן החוץ, ויעי"ש בירושלמי (פ"ב ה"ב) פלוגתא באם עבר וחפר בהיכל אי כשר או פסול יעישה"ט ונראה ג"כ דלא יחפור משום לאו דלא תעשון כן, אבל בעפר תיחוח ליכא נתיצה, יעי' שבת (לט.) דבעפר תיחוח לית ביה משום חופר, יעי"ש ברש"י ד"ה עפר, ואפי' לדעת התוס' ביצה (ח.) דבמעט עפר תיחוח שאף אם יסירה תתקיים הגומא יש בו משום חופר, נראה דנתיצה מודו דאין שם ואכמ"ל:<BR>
<h2>סימן ל</h2>
<big>אם יש בעלי תפילות על ר"ה, שנים בני תורה ויר"ש, ועוד ב' ג"כ בני תורה ויר"ש כמותם, ויש להם קול ערב יותר, אך יש פגם במשפחתם, א' הי' אביו שו"ב בב' כפרים, וב' רבנים העבירוהו, מחמת שלא הוטבו סכיניו בעיניהם, והלך לכפר במדינת פרייסין ושחט שם, והב' י"ל אח שהמיר ר"ל, - נראה שיקחו אותם שקולם ערב יותר, דמה ששחט בפרייסין יש ללמד עליו זכות, כי בענין השחזת סכינים, משונה מדינה אחת מחברתה, והסכינים אשר מדינת ליטא משתמשים בהם, אנחנו לא היינו מכשירים אותם לכתחלה, ובמדינת פרייסין שמעתי ששוחטים ג"כ בסכינים עבים, וע"ד השני שאחיו המיר, הנה לא מצינו רק זכות אבות, לא זכות אחוה כמבואר במהר"ל, כ"ש עון אחוה, אמנם בתנאי שלא חיפה עליו, ולא הי' בידו גם כן להוכיחו, (שם סי' ל'): </big>
<h2>סימן לא</h2>
<big>ע"ד שנזדמן שראו הקשת בלילה, אם יש לברך הברכה, ורמז לד' התרגום יונתן ותתחמי קשתא ביממא - הנה בשל"ה פרשת נח הביא בשם הרמ"א כי לא יתראה הקשת אלא ביום, אבל בכ"ז כיון שבש"ס לא חלקו בזה ע"כ צ"ל דודאי עפ"י רוב לא יתראה בלילה, אבל לפעמים אם עפ"י מיעוטא דמיעוטא יזדמן שיתראה בלילה יש לברך, וכן שמעתי שהה"ק ר' יהושיע אבד"ק בעלז זצ"ל בירך על הקשת בלילה, (שו"ת מהרש"ם מהד"ת סי' קכ"ד): <BR>[מצאתי בס' שבילי אמונה מחד מקמאי, ה"ה רבנו מאיר אלדבי ז"ל, בסוף נתיב ב' שכ' וז"ל, וגם אפשר שתראה -הקשת- בלילה כשהירח שלם, ובלבד בעת עלותו או בעת שקעו, וזו הנראית בלילה, היא יותר לבנה מהנראית ביום, עכ"ל, - והה"ג מהו"ר מרדכי ניסן נ"י קרול ומהו"ר משה נ"י ווייס מועד הרבנים בלאדז, הערינו מד' התוס' ר"ה (כ"ד.) ד"ה גירי, שכ' להדיא דאין קשת אלא ביום: השמטות]: </big>
<h2>סימן לב</h2>
<big>בשעת הדחק מותר לקרות בתורה בשני וחמישי ולברך עליה, קודם עלות השחר, וכ"ש בשבת ויו"ט, (שם מהד"ר סי' קנ"ג): </big>
<h2>סימן לג</h2>
<big>הגם דקיי"ל דמים שנשתנו מראיתם ע"י עפר שנפל לתוכו כשר לנט"י, כיון שהפרה שותה מהם, עכ"ז מי גשמים שמראיהן משונה למראה געה"ל, צ"ע להכשירם לנט"י, שי"ל שהשינוי מראה הוא ע"י העשן הנדבק בהגגים ולא מעפרורית הנדבק שם, וה"ז כנשתנה מראה מים שלא ע"י עפר, שלא מצינו בזה הכשר לנט"י, וצל"ע בזה, (א"א מהגה"ק זצ"ל מבוטשאטש סי' ק"ס): </big>
<h2>סימן לד</h2>
<big>שאל הרב מ' אי"ב נ"י דעתי במה ששמע מגדול א', כיון דכ' בפורים ימי משתה ושמחה, ברכת שתיית משקין קודם לברכת מיני מזונות. - לדעתי ז"א מכמה טעמים (ס' כמו השחר מע"פ או"פ, מהג' נתן נטע לנדא ז"ל מאישפצין): </big>
<h2>סימן לה</h2>
<big>כל הברכות כולן אעפ"י שיצא מוצי"א אפי' בלא עניית אמן, ולא כמו שיצא הג' רע"א ז"ל לדון בד"ח דאם יצא אי"מ בלי עניית אמן, (שו"ת אבני נזר או"ח סי' מ'): </big><BR> ויעי' בשטמ"ק ברכות (נד.) שכ' דוקא ענה אמן כיון שהם לא נתכוונו להוציאו יעי"ש משמע הא אילו כיוונו להוציאו אי"צ עניית אמן, והתם הרי הם פטורין מברכת הגומל ודומה ליצאו, אולם יעי' באו"ח (סי' רי"ט ס"ה) מבואר להיפוך - אגב ראיתי שם בשטמ"ק דבר חדש ונפלא שכ' בברכת הגומל ודכוותיה אי"צ כוונת המוציא עכ"ל, ויעי' באו"ח שם ואכמ"ל:
<h2>סימן לו</h2>
<big>נסתפקתי באכל קודם עלות השחר, והי' טרוד שלא קרא ק"ש כל הלילה ונזכר סמוך לעמוד השחר, וכשיקרא ק"ש לא יספיק לו זמן לברך ברהמ"ז, שנזכר בעת גמר העיכול, איך יעשה, (עובר אורח סי' קפ"ד): </big><BR> יעי' ירושלמי סוף מגילה תפילין ומזוזה, שמואל אמר מזוזה קודמת שכן נוהגת בשויו"ט ורב חונה אמר תפילין קודמין שכן נוהגת במפרשי ימים ומדברות, ויעי' בת' רע"א (סי' ט) דר"ל החיוב על גופו בכל מקום שהוא, ואין לו מנוס לפטור מתפילין, משא"כ במזוזה אי בעי מפריש כל ימיו בימים, וא"כ ה"נ בבהמ"ז, ויעי' במ"א (סי' קכ"ח ס"ק מ"א) בנ"כ וק"ל.
<h2>סימן לז</h2>
<big>שמעתי מגדול א' שיש בידו קבלה, כשיש בבית איזה ספר מספרי המינים, אסור לספר בד"ת, כי הוא ע"ז ממש, וע"ז היא כמו צואה, צא תאמר לו, ומסתברא הוא, (דרך פקודיך מל"ת י"א, מהגה"ק מהורצ"א זצ"ל מדינוב): </big>
<h2>סימן לח</h2>
<big>לכאורה האוכל בלא ברכה ראשונה, יש לפוטרו ג"כ מברכה אחרונה, דיש לחושבו לאוכל אכילת איסור, יעי' ברכות (ל"ה.) ת"ר אסור ליהנות מעוה"ז בלא ברכה, וכל הנהנה מעוה"ז בלא ברכה מעל, ויעע"ש (ע"ב) דחשוב גוזל, ולכאו' לפרש"י שפי' גוזל את הברכה, נראה כי המאכל בין כך ניתן אל האדם, וכגזל מתייחס רק אל הברכה, וא"כ אין המאכל עצמו גזל, וכמו"כ י"ל בענין מעילה, אמנם יעי' בספר הנתיבות למהר"ל ז"ל נתיב העבודה (פי"ד), דמבאר בארוכה דה"ה ממש הקדש וממין גבוה, וכל האוכל בלא ברכה, ה"ז ממש מועל בהקדש וגוזלו, וכ"כ המהר"ל בדרוש לשבת הגדול, יעישה"ט. שו"ר בת' אבני נזר או"ח (סי' ל"ז) בת' להה"ק מהר"י זצ"ל מאלכסנדר שכ' וז"ל ומ"ש רו"מ דברכה הוא איסור חפצא, משום מעילה, נראה דברכה הוא חובת גברא, ומש"ה כשנהנה בלא ברכה מעל, לא שהברכה משום המעילה, וראיה מבעל קרי שאוכל בלא ברכה שלפניה, עכלה"ק, הנה כי נחלקו הגה"ק זצ"ל בזה עצמו שנסתפקתי, ויעי' ברא"ש ברכות (מ"ה.) דחולק ע"ד הרמב"ם דאין מברכין על אכילת איסור, ודייק ממה שאמרו אין זה מברך אלא מנאץ נראה שחייב לברך אלא שברכתו ניאוץ ע"כ, ולכאו' אם הוא ניאוץ, למה א"כ מברך כלל, אלא נראה דעת הרא"ש, דהברכה היא איסור חפצא, וה"ז כמו הפרשת חלה ב"ק (צ"ד.) דאם כי הוא מהבב"ע, מ"מ חייב בהפרשה קודם אכילה, כדי לתקן העיסה, אמנם דעת הרמב"ם, דהברכה הוא רק מצוה וחובת גברא, וכאן כיון שהוא מהבב"ע וניאוץ, אינו כלל מצוה וברכה ואינו מברך ודו"ק, - ויעי' במהרש"א פסחים (ק"ב:) דספק ברכה שלפניה לחומרא דה"ה ספק איסורא, וכן מצאתי בחי' המאירי ברכות (ל"ה:) שכ' דתוס' כתבו שאחר שסמכוה מן המקרא, וכן שעשאוהו כמועל בהקדש מדכ' לה' הארץ, אם שכח ולא בירך. או אפי' ספק בירך ספק לא בירך, חוזר ומברך ע"כ, ויעי' בטור או"ח (סי' קס"ז) שהקשה על הרמב"ם שכתב - כפי נסחתו בהרמב"ם - דספק בירך ברכה שלפניה, ספק לא בירך, יברך מספק, והא הו"ל ספיקא דרבנן יעי"ש, אבל בזה א"ש, - וכדמות ספקי הנ"ל יש להסתפק ג"כ באוכל סוכות חוץ לסוכה, אם זה חשוב אכילת איסור, או רק העדר מצוה, וכן האוכל בלי נט"י, ובתי' לה' סוכה הארכתי בזה בס"ד - אגב י"ל באוכל מצה בליל פסח בלא ברכה, מי נימא דאינו יוצא דלא מיחשב מצתכם וי"ל הרבה ואכ"מ: <BR>[מצאתי בת' האלף לך שלמה למהרש"ק ז"ל (סי' שכ"א) שכ' כן באמת להלכה ולמעשה דהאוכל מצה בלא ברכה ראשונה א"י יד"ח דל"ח מצתכם כמ"ש, והד' מבהיל, ואני לא כתבתי רק ע"ד ההערה: השמטות]: </big>
<h2>סימן לט</h2>
<big>יש לחקור, מי שאכל כזית מאכל היתר, ואח"כ הוסיף לאכול עד כדי שביעה מאכל איסור, לפימ"ש הראשונים דמהבב"ע פוסל רק היכי דבלעדי העבירה, מן הנמנע הי' לו לקיים המצוה, מי נימא הכי כיון דבין כך הי' מצוה לברך אחר אכילת כזית, ל"ח מצות ברה"מ, מהבב"ע, או"ד כיון דעל הכזית לחודיה, הי' ברהמ"ז רק מצוה דרבנן, וע"י תוספת אכילת איסור עד כדי שביעה, הביא א"ע למצות ברהמ"ז דאורייתא, שוב מצות ברהמ"ז דאורייתא, בא בעבירה. ואינו מקיים מעתה בברהמ"ז כ"א מצוה דרבנן, ונפ"מ להוציא המחויב מה"ת, או אפשר דאפי' מצות ברהמ"ז דרבנן ליכא גביה, דחז"ל תקנו רק באכילת כזית, לא בכדי שביעה, שיעורא דאורייתא, וכיון דכאן ליכא חיוב ברהמ"ז דאו', גם חיוב ברהמ"ז דרבנן אין מקומו כאן, דומה למ"ש דלאחר זמן גדלות, ליכא חיוב חינוך דרבנן וד"ל, אמנם זה יתכן להפוסלין מאכל איסור מברכה, לצד מהבב"ע, אבל לדעת התוס' ברכות (מ"ה.) דהטעם משום דמאכל איסור לא חשיב אכילה כלל שוב יש לחושבו לאוכל כזית ולחייבו בברהמ"ז דרבנן עכ"פ, וד"ל, עוד יש לדון בזה כיון דכל חיוב ברהמ"ז הוא על השביעה, כמ"ש אכילה שיש בה שביעה, ויעי' בסידור הגאון ז"ל מליסא שכ' דאונן שאכל ואח"כ נקבר המת. אם עדיין לא נתעכל המזון במיעיו צריך לברך אחריו יעי"ש וכ"כ בחכ"א (כלל קנ"ג) והרי השביעה באה מכת הגרמת אכילת איס' והיתר. והו"ל זוז"ג, דומה לשאור של חולין ושל תרומה שנצטרפו וחימצו בע"ז (מ"ט.) ודו"ק היטב, אמנם עפי"ז יש לדון גם להיפוך באכל אכילת איסור מקודם, ואח"כ אכילת היתר ודו"ק: </big>
<h2>סימן מ</h2>
<big>אוכל שאכל ממנו עכבר או חתול, נראה מד' הש"ס דנאסר כל האוכל ולא כמו שסוברים העולם דרק מקום הנשיכה לבד נאסר (שו"ת דברי חיים ח"א יו"ד סי' ס'): </big>
<h2>סימן מא</h2>
<big>הנה מצוה זו - שלא לשכוח מעשה עמלק - אנו מחויבין לקרות בצבור פ"א בשנה, והטעם דאמרינן בפרק אלו מציאות דאבידה משתכחת בי"ב חדש וכן במת, וכאן צותה לנו התוה"ק שלא תשתכח, בודאי צריכין לזכור פ"א בכל שנה ושנה, ופ"א שאל הרב מהור"ם שבשנת העיבור יהי' יותר מי"ב חדש, והשיב מרן זצ"ל בעל חתם סופר, שהוא באמת מתכוין לצאת בפרשת תצא על תנאי, וכך ראוי לנו לעשות, (מהר"ם שיק מצוה תר"ה): </big>
<h2>סימן מב</h2>
<big>דע דאף דקיי"ל מצ"כ, ז"ד במצוה שאינה פעולה נמשכת, אבל מצוה שהוא פעולה נמשכת, כמו מילה וכדומה, דכוונת המצוה שיהי' הבן נימול, בזה לכ"ע ל"ב כוונה והמצוה כשירה, וכמ"ש הרמב"ם דקטן כשר למול, וכן בייבום בלא כוונה, דאף לאבא שאול בכונס יבמתו לשם ד"א כתב הנ"י דהוא רק דרבנן (שו"ת חלקת יואב מהד"ק או"ח סי' ל"ג): </big>
<h2>סימן מג</h2>
<big>פלא ראיתי בכפות תמרים, - ר"ה (כ"ח.) - דסובר אם כפאו ב"ד של ישראל לקיים המצוה הוי כוונה ומדמה לה להש"ס דחולין אי דאנסה חברתה ואטבלה כוונה מעלייתא הוא, אבל דבריו תמוהין, דא"כ למה במשמיע לחבירו צריך כוונת השומע, ולמה לא יהי' סגי בכוונת המשמיע, ולחולין לא דמי כלל כי דוקא בטבילה לענין טומאה וטהרה, הוא נוגע לכל העולם, וע"כ כמו שאדם יכול לטבול כלי, ומועיל כוונת האדם שהכלי יהי' טהור, וה"נ באטבלה חברתה שפיר מועיל כוונת חברתה, אם תגע בה אח"כ, אבל במצוה שהיא דבר הנוגע לעצמו לבד, מה יועיל כוונת חבירו, שזה יהי' יוצא בו, והדברים ברורים, (שם): </big>
<h2>סימן מד</h2>
<big>נסתפקתי המהלך בערב שבת ונמשך הילוכו בשבת יותר מי"ב מילין, ולא נח בינתים, אם לדמותו להא דשבת (ה':) בטעון אוכלין ומשקין מבעוד יום בערב שבת וצ"ע, (שו"ת ישועות מלכו או"ח סי' כ"ג): </big>
<h2>סימן מה</h2>
<big>מותר להעמיד מאשין שיבעיר כל השבת, ועל גבו יועמיד טשייניק וביום השבת יקחו ממנו, אף דכשלוקח ממנו הוא כמגיס, מותר, גס שמעתי בשם הרב הגאון מקוטנא זצ"ל דבמים לבד אין בו משום מגיס ומותר לעשות כן, (שו"ת אבני נזר או"ת סי' נ"ט): </big><BR> כד' הגאון ז"ל מקוטנא מבואר בת' בשמים ראש (סימן רמ"ז) יעי"ש ואכ"מ:
<h2>סימן מו</h2>
<big>ע"ד שאלתו מה שהנהיגו בגליל שלכם לעשות מכונות (מאשין) שמחממין בהם משקה טהעע, ע"י נפט עם פתילה רחבה מתחת והיא גבוהה קצת, ועל החלל מלמעלה מעמידין כלי המחזיק כפי החלל הזה, ומחממין מעש"ק מים ע"י המכונה הזאת ושופכין הרבה נפט לתוכו, ועי"ז הוא בוער כל השב"ק והמים רותחים, ושואבים מהכלי מים לטהעע כל השב"ק, - ידי אל תהי להסכים בזה להיתר כ"ז שאינו טוח וסתום, באופן שלא ישלוט שם יד אדם כמו שגזרו בגחלים שמא יחתה, ה"נ שמא יחתה בנפט ופתילה, (שו"ת מהרש"ם מהדת"ל סי' קס"ה): </big>
<h2>סימן מז</h2>
<big>מותר ליקח קרח בשבת ולשברה לחתיכות קטנות, ולתתם בכלי סביבות הזאדע וואסער, כדי לצננו, כאשר עושים חניות המוכרים זאדע וואססער אבל יש לעשותו ע"י שינוי ובצנעה, ויותר נכון להחמיר ולעשות ע"י עכו"ם, (שם סי' של"ד): </big><BR> הנה המים המתהוים מאותו הקרח לאחר שנפשר, לכאורה יש להכשירם לנטילת ידים, דהא בשעה שעושה מלאכה, מלאכת הקרירות, לאו משקה הוא עדיין כלל, ובשעה שנעשו מים, אין עושין עוד מלאכה, דמה שאין מניחין את הזאדע וואססער להפג צינתן הקודמת - שקבלו מהן בהיותן קרח - אין זה מלאכה יעי' בש"ע (סי' ק"ס ס"ב) וי"ל ואכ"מ:
<h2>סימן מח</h2>
<big>נשים מיניקות שמצטערות מחלבן מותרין להקל החלב מדדיהן ביום השבת בכלי זכוכית הנקרא מאמקע, (שו"ת אבני נזר או"ח סי' מ"ז): </big>
<h2>סימן מט</h2>
<big>האחרון הכביד מ"ש שנפרץ היתר לטלטל מעות לפדות וועכסלין ופראכטין, שזה לבד איסור מוקצה, הוא משא ומתן בשבת ומילי דפרהסיא, וכמעט שבא לבטל מ"ע של שביתת שבת לגמרי, וידועים דברי רמב"ן בפי' התורה, ולא אאמין שיתיר זה שום ישראל זולת מי שאינו מתלמידיו של מרע"ה ח"ו (עי' יומא ד'.) וראוי לקרוע ע"ז, והמבין לאישורו ולראות את הנולד, יודע מה יוכל להצמית מזה חלילה וחלילה, ואילו הייתי שם הייתי לוחם אתם מלחמת מצוה אפשר אף למסור נפשו וה' יטע בלבבינו אהבתו ויראתו אמן, ודע בשמירת שבת מלבד שכר עוה"ב עין לא ראתה וגו' עוד הוא מסוגל למנוחה בעוה"ז, ויש עוד הרבה לדבר בזה, אך לא יתכן בכתב כי אם למסור בסוד למי שראוי למסור לו סוד. (שם ח"ב בהשמטות סי' תקכ"ו): </big><BR> יעי' לקמן (סי' פ') ואולי הכי מספקא ליה משום דלהנאתו מכוון יעי' יו"ד (סי' קנ"ז ס"א):
<h2>סימן נ</h2>
<big>מה שנוהגין ששופכין מים מבושלין שנצטננו לגמרי בתוך מים רותחים, שיהיו שניהם אינם צוננים לגמרי, ושוב מחממין אותן כהכרעת רמ"א, דבלא נצטנן לגמרי אין בו בישול אחר בישול, - ודאי אין היתר בהמים שנצטננו לגמרי משום שיוחמו קצת, דאין היתר אלא בשעדיין חם מחמת הבישול הראשון, נמצא עדיין עושה איסור, במה שמבשל המים שנצטננו, וכן מצאתי להגאון רע"א ז"ל, שאוסר בזה, רק אם הם מועטים, יש להתיר משום ביטול, אמנם נראה דלא שייך בזה ביטול, ואין להקל אף אם הם מועטים, (שם ח"א סי' קכ"ט): </big>
<h2>סימן נא</h2>
<big>אסור לחכם לנדות לכבודו בשבת, כי לענוש בשבת נאסר לב"ד אף בלא מלאכה, אמנם במי שביזה את החכם בפניו, יש להתיר, שהרי קיי"ל דחשוב אפיקורוס ומצוה להורגו, וגרוע מגוי, וכה"ג לא מצינו איסור, דמצינו רק שלא לענוש ישראל בשבת, דבעינן ב"ד לדונו, אבל באפיקורוס שמצוה על כל יחיד להורגו לא שמענו, אולם שלא בפניו דלא חשיב אפיקורוס כמ"ש בשע"ת לרבנו יונה ובשערי הקדושה לרח"ו, שוב אסור לנדותו בשבת, וכ"ז בת"ח גמור, אבל בזה"ז פשוט שאין דנין בזה דין ת"ח, ואסור להחרים בשבת, (שם סי' מ"ו): </big><BR> יעי' במ"א (סי' תקמ"ז סק"ח) שכ' נ"ל דאין בזמננו דין ת"ח שיודע הלכה בכ"מ ע"כ אמנם בפרמ"ג הניח ד"ז בצ"ע יעי"ש, ויעי' בא"ר (סי' ת"כ) שדעת הלבוש דגם בזה"ז יש דין ת"ח, ויעי' בת' תשובה מאהבה ח"א (סי' ר"ז), ובתומים חו"מ (סי' כ"א) כ' ג"כ דיש בזה"ז דין ת"ח, ואדרבה ראוי עוד לענוש ביותר המבזה ת"ח בזה"ז, ויעי' ברמתים צופים על התנא דב"א בשם הרר"ב זצ"ל:
<h2>סימן נב</h2>
<big>החולב, עז לתוך הקדרה בשבת או ביו"ט, צריך ליזהר שלא ילכלך הדד בטפת חלב, כמו שנוהגין לעשות בחול, דההוא טפה הוי משקה, ויהי' חייב א"כ על הטפה ההוא משום מפרק, דכיון דטפה מספיק ללכלך הדד, זה שיעורו, (שם סי' נ"ב): </big>
<h2>סימן נג</h2>
<big>ע"ד שאלתו אם מותר לרופא ישראל לחלל שבת עבור חולה א"י - הנה ז"פ דבדבר שהוא משום שבות, מותר משום איבה, אך בדאו' לא מצינו שמחללין רק משום סכנת נפש ישראל, אבל משום חשש שנאת א"י לא מחללינן שבת באיסור דאו', אך המנהג ברופאים שמקילים, ושמעתי שהוא מתקנות ארצות להתיר להם, אבל לא ראיתי זה בספר, (שו"ת דברי חיים ח"ב או"ח סי' כ"ה): </big><BR> יעי' בת' חתם סופר חו"מ סי' קצ"ד:
<h2>סימן נד</h2>
<big>מי שאיחר לבא לביהכ"נ, ומצא צבור מתפללין מוסף, והוא לא התפלל עדיין שחרית - הנה אם לא ימצא לאח"ז להתפלל בצבור, יתפלל עכשיו מוסף עמהם ואח"כ יתפלל שחרית, ודוקא בשבת ויו"ט, שגם בשחרית מתפלל רק ז' ברכות, אבל בימות החול כמו בר"ח וחוה"מ, עדיין יש לדון כיון דבשחרית מתפלל י"ח שלמות, ובמוסף רק ז' ברכות, אפשר שמחמת זה מקרי תפלת שחרית מקודש נגד מוסף, ושחרית קודם, (שו"ת באר יצחק או"ח סי' כ' להגאז"ל מקובנה): </big>
<h2>סימן נה</h2>
<big>נסתפקתי בכרים של גומי המתמלאים ברוח ועולים ע"י נפיחה, ונסגרים בברזא שלא יצא הרוח, א' מותר בשבת לנפחו ולסגרו, דאפשר קודם שעולה בנפיחה נמי הוי כלי ככיס, וסגירת הברזא אינו מהודק, והנפיחה לתוכו כמנענע תבן העומד לשכיבה, שבת (פ"כ מ"ה.), ויותר נראה כשאין בו הרוח אינו כלי. ורק ע"י הרוח נעשה כלי ואסור, (ס' כמו השחר מערכת ת' או"ה): </big><BR> יעי' בספרו שו"ת כנף רננה או"ח (סי' ל"ה) ע"ד אי מותר להשיק מקוה בשבת יעישה"ט:
<h2>סימן נו</h2>
<big>נ"ל כיון דמידת מיל מקובץ מאמות, דהיינו אלפים אמות, והנה קיי"ל בעירובין (ג:) דתרי גוונא אמות יש, של כלאים שוחקות ושל סוכה ומבוי עוצבות, והכל לחומרא, כמו"כ נמי מידת מיל המקובץ מאמות, איכא תרי גוונא מיל, המקובץ מאמות גדולות, דהיינו שוחקות, הוא מיל גדול, והמקובץ מאמות קטנות דהיינו עוצבות הוא מיל קטן, והכל לחומרא, (טורי אבן מגילה ד': ומנ"ח מכ"ד מד"ע): ואינו נכון לפענ"ד דבאמות וטפחים מצינו האי חילוקא, אבל לא בשיעורא דמילין ופרסאות, דודאי חשבון א' הי' להם לפרסה ומיל, וחשבון ב' אלפים אמה למיל תמיד שוין, או שוחקות או עוצבות, דהא שיעורא דמיל לפי מהלך אדם בינוני י' פרסאות ביום, ולא מצינו בזה ב' שיעורים, (שפת אמת פסחים מ"ו.): <BR>[מצאתי בת' תפארת צבי חיו"ד (סי' ה') שדחה ג"כ ד' הטו"א מאותו הטעם עצמו: השמטות] </big>
<h2>סימן נז</h2>
<big>שילוח טעלעגראמע בשבת לצדיקים לצורך חולה שאב"ס אסור, ואפי' נכתבה מערב שבת זולת במקום צורך גדול שמתירין ע"י כתב שלהם, - אך לצורך חולה שיבס"כ, למאמינים בצדיקים, י"ל דהו"ל כמקום סכ"נ, דמותר לחלל שבת אפי' באיסור תורה, אבל צריך שיהא אתמחי אותו צדיק שיפעול בתפילותיו, ועובדא ידענא בחולה מסוכן שהתיר דיין א' לכתוב ע"י עכו"ם בשב"ק שם החולה ואמו ולשלחם למו"ר הגה"ק מהור"ש זצ"ל מבעלז, והרעיש הגאון מהורש"ק ז"ל ופסל את הדיין מלהורות עוד, ומו"ר הגה"ק התרעם ג"כ ואמר עכשיו אני מחויב להתאמץ שישיג החולה רפואה שלא יוגרם ע"י חילול שב"ק, וכן הי' שנתרפא, וכל כה"ג אין להקל ובפרט בדור הזה, מכמה טעמים, (שו"ת מוהרש"ם מהדת"ל סי' רכ"ה): <BR>[סיפר לי הגה"ח מהור"ר יעקב מאיר שליט"א בידערמאן, כי פ"א בא איש חסיד א' מווארשא ביום שב"ק אל כ"ק מרן הגה"ק זצ"ל לגור, עבור חולה ורחקו הרבה ואף לא נתן שלו', וספרתי לו מה שסיפר לי הרה"ח מהו' יוסלי כענטשינר שי' כי בהיותו אברך חלה פ"א חולי שיבס"כ, ובכל יום היו באים טעלעגראמעס לגור לכ"ק מרן זצ"ל, אמנם בשב"ק לא בא ט"ג, אז א"ל מרן זצ"ל לחוחנו, כפי הנראה הוטב לחחנך, והמה הלא הנם פריממע, לא שלחו היום ביום השבת ט"ג עכלה"ק, וצידד לחלק: השמטות] </big>
<h2>סימן נח</h2>
<big>ע"ד כלי הפאניגראף שסוגרים אותו שלא ינגן, ואם מגביהים מקום המונע יתחיל לנגן מאליו, אי מותר להסיר המונע בשבת - הנה בד"ז אי הסרת מניעה חשיבה מעשה, מצינו בזה סתירות, ולזה אין להתיר, גם כי יש לאסור משום מ"ע, דאוושא מילתא, (שם בהשמטות לח"א סי' מ"ד): </big>
<h2>סימן נט</h2>
<big>הא דבישרא דתורא צריך בישולא, אין בשר עגל בכלל, ואין להקל בבשר שור, אא"כ כבר הי' רגיל במלאכה זמן רב, שעי"ז בשרו מתקשה, וגם רק אחרי שלש שנים, (שם סי' שנ"ד): </big>
<h2>סימן ס</h2>
<big>שמעתי בשם הגאון אבד"ק ליסא שחידש באם בהמה א' יכולה לישא המשא ששני בהמות נושאין, ליכא איסורא בשבת משום שביתה, כיון דכל שבחברו פטור אבל אסור, בבהמתו מותר לכתחלה, ובזה יכול וזה יכול, הו"ל שנים שעשאו, ולזה בבהמה מותר לכתחילה עכ"ד, ולענ"ד א"א לומר כן, דלא מקרי זה יכול בבהמה, כיון דלא אזלה מחמתה רק ע"י המחמר, ותו מחייב הישראל במה דמחמר אחר בהמותיו, (בעמח"ס מנחת יהודה ע"ס המכריע בדגה"ת סי' פ"ח): </big><BR> יעי' בסו"ס מקור חיים עה"פ להגאז"ל מליסא בהגהות המ"א (סי' רס"ו), אמנם בת' אב"נ או"ח (סי' מ"ה) דעתו דבב' סוסים אפי' כ"א לבדה יכולה להוליך העגלה חייב דאורחא בהכי, מיהו בג' סוסים כיון דב' היו יכולים להוליך עכ"פ בנחת פטור מה"ת, אף כי סוס א' לא הי' יכול להוליך כלל יעישה"ט, ויעי' בת' ריב"א (סימן י') שכ' נ"כ כד' הגאז"ל מליסא, מדעת עצמו:
<h2>סימן סא</h2>
<big>נלענ"ד באם הוציאו עשרה בנ"א משא בשבת, כ"א מהם א"י להוציאו לבדו, אבל שנים מהם יכולים להוציאו, בזה כולם פטורים, דלגבי כ"א אמרינן כיון דמבלעדו היו האחרים יכולים להוציאו, הוי כמו זה יכול וזה א"י, (כתב יד הגאון רע"א זצ"ל בדגה"ת סי' מ"ג): </big><BR> יעי' בס' בית אברהם להגה"ק זצ"ל מטשעכענאוו, מכות (ה:) שנסתפק בזה, ויעי' לעיל (סי' ס') בהג"ה - יעי' בירושלמי שבת (פ"י. ה"ה.) שנים "שלשה" שעשו עטורין וכן בירושלמי פסחים (פ"ז. ה"ג.) שנים "שלשה" שהוציאו בשר הפסח פטורים יעי"ש ולכאו' שלשה שפת יתר ומק"ו ידעינן, וי"ל ג"כ דבא לומר אפי' בא' א"י ורק ב' יכולים וד"ל:
<h2>סימן סב</h2>
<big>מ"ש בפשיטות דזא"י וזא"י אף דחייב בשבת, אינו יוצא ידי מצוה במקום שצריך בעצמו, לא כן אנכי עמדי, ובודאי ראיית כבודו משחיטה, דלא מהני ע"י כשר ופסול ביחד, ע"כ ס"ל לחלק בין לחייב שהוא חומרא, בין לצאת יד"ח שהוא להקל, אבל קשה לחלק בזה בדאו', רק החילוק בין אם דנין על אדם העושה, או על הפעולה הנעשה, שאם דנין על האדם נוכל לחשוב כאילו עשה כולו, כיון שבלעדו לא הי' נעשה, ואף דלגבי חבירו נחשב ג"כ כאילו עשאו הוא, מה איכפת לו בחבירו, אך הפעולה הנעשית מה חזית דשדת לי' בתר כשר שדי' בתר פסול, וע"כ לענין מצוה שאנו דנין על העושה המקיים המצוה, זא"י וזא"י מהני וז"ב, (שו"ת אבני נזר או"ח סי' שמ"א): </big>
<h2>סימן סג</h2>
<big>הנה הגידו לי בשם דודי הה"צ מפילץ ע"ה שבהיותו אונן בש"ק קיים בנפשו צלי של מוצאי שבת בשבת (כברכות כ"ז:) וגם הבדיל אז בכוס, והנה בשו"ת שבות יעקב (ח"א סי' ז') דחה דברי המורה שהורה כן מטעם ארכבי' אתרי רכשי וכו' והה"ג ר"י ענגיל ז"ל (בס' הנד"מ גליוני הש"ס) דחה דבריו שאינו ארכבי' אתרי רכשי רק נתנו רשות להתפלל תפלת חול בשבת וכו' (ובמחצית השקל לאו"ח (סי' ע"א) עמד ג"כ בד' השבו"י מטעם אחר יעו"ש) אבל לענ"ד להוסיף ע"ד השבו"י דלאו מטעם ארכבי' וכו' אך כשנפטר מעיקר החיוב אז לא שייך גם ההקדמה, כי זה שהתירו להתפלל של מוצאי שבת בשבת הוא שהרשו להקדים החיוב (עי' מגילה ה'.) ואין הפי' כי מבדיל במה שעבר מן השבת עד אותו שעה לפני צה"כ, דא"כ יהי' חיוב שנית במוצאי שבת להבדיל גמר שביתת השבת, אך אותו חיוב שיש לו בלילה, התירוהו לו להקדים כאלו עשאו בלילה, וכשאין לו חיוב בלילה שוב אי אפשר לעשותו מקודם (יעי' ברא"ש פ"ג דברכות ובמו"ק ובט"ז יו"ד שצ"ו סק"ב לענין תשלומין שלאחריו) ומצינו כזה לר"ת בתוס' ברכות י"א: בברכת התורה כשמברך קודם היום הגם דס"ל לר"ת דנפטר מברכת התורה שבירך אתמול עד הבוקר מ"מ יכול לברך קודם היום בתור הקדמה וכו' וכן מוכח בגמ' ברכות י"ד: (והצל"ח דף י"א ב' נסתפק בזה לשיטת ר"ת, אבל נראה מוכח מהגמ' כמ"ש ע"ש) ועי' ברכות ל"ה לענין מעשר קודם מרוח: גם להסברא שכתבתי א"ש מה דאיתא (בפסחים ע"א בתוד"ה לילי ובסוכה מ"ב: ד"ה לולב) כשחל ז' בשבת א"א לקיים ליל ח' שמחת יו"ט בבשר שלמים, הגם שיכול להקדים מבעוד יום בתוספות של מקרא קודש (יעי' תוס' כתובות מ"ז. ד"ה דמסר) רק כשא"א לקיים בעיקרו (בזבח זה) א"א ג"כ להוסיף, ועי' תוס' חגיגה ז': ד"ה עולות ועירובין מ': לענין קידוש על הכוס בעיו"כ: אולם יל"ד דהא גם בחול כן דהא קיי"ל דעביד כמר וכו' (ברכות כ"ז,) רק קמ"ל דהתירו של חול להתפלל גם בשבת לעת הצורך, ולפי"ז יש לסתור מה שכתבתי שאיננו מטעם הקדמה רק הזמן מתחיל אז ושפיר יש לחייב גם באונן וצריך באור ונתיישבתי דיש להעמיד דברי ע"ד השבו"י גם בתפלה הגם שמפלג המנחה מתפלל ערבית מ"מ י"ל שעיקרה שייך להלילה ואולי גם דכשהלילה ר"ח מתפלל יעלה ויבוא גם מפלג המנחה ולמעלה, (מכ"ק מרן הגה"ק רשכבה"ג אדמו"ר מגור שליט"א בדגה"ת סי' ס"ו): </big>
<h2>סימן סד</h2>
<big>אפשר לומר כי היכי דגרדומין כשרין כגון בציצית כיון דחל עליהם חובת ציצית נפטר הבגד אף אח"כ שלא נשתייר רק כ"ש פוטר כשם שפטר מתחילה, וכן גרדומי אזוב פ"ק דסוכה, פרש"י שכבר הזה בו ונפסק ונשתייר כ"ש דכשר להזות בו כיון שכבר הוזה בו כשהוא שלם, ה"נ באיסורין כשכבר עבר עליו בב"י כשהי' החמץ כזית, עובר אח"כ אף כשאי"ב כזית, אך הוא חידוש דין לא מצאתיו בשום מקום (שו"ת אבני נזר או"ח שט"ז): </big><BR> בעניי י"ל מירושלמי פסחים (פ"ג. ה"ב,) יעישה"ט ודו"ק - ויעי' בת' חת"ס יו"ד (סי' רנ"ו) שכ' דדוקא בציצית מכשרינן גרדומין, משום דהמצוה הוא העשי' לתלות הציצית בהבגד, ואותה שעה כשיעור הי', אבל לא כן בשופר ולולב דהמצוה היא השמיעה והלקיחה יעי"ש ובת' טוטו"ד מהד"ק (סי' רמ"ג):
<h2>סימן סה</h2>
<big>דבר השקים מציקער ששמו בהם קמח לפסח, שציקער הדבוק בשקים מתערב עם הקמח והוי מים עם מי פירות שממהר להחמיץ - הנה במעט מ"פ עם מים דעת הרב רש"ז להתיר בדיעבד, ובנ"ד שהפס"מ ושעת הדחק, וגם אינו ודאי שמתערב, שאין חשש רק על המצות שמקמח שנגע בשק, יש להתיר לכתחילה, אך בנ"ד לבד חשש מ"פ יש עוד חשש, כי בספרי הרופאים יש כי ציקער הוא מלח, והרה"ג ר' אלעזר שהי' אב"ד בפה סיפר מחוחנו הגאון מליסא זצ"ל שמלח בשר עם ציקער, ובמנ"ח (מצוה קי"ט) בשם הלק"ט כי מותר למלוח קרבנות בציקער ומקיים בזה העשה דבמלח המלח, דהוא מין מלח אעפ"י שהוא מחוק עי"ש, ואעפ"י שדבריו לענין קרבן מרפסין איגרא נקוט מיהא פלגא מדבריו שציקער כמלח לכ"ד, ופה אין ס' הזה, ובמעט מלח שנתערב בעיסה פסק הרב לאסור בדיעבד, וא"כ אין נראה להקל, אך עדיין אני נבוך אם מחמם העיסה כמו מלח, ורציתי להתוודע מה שנמצא בזה בס' הרופאים ושאלתי לד"ר והכחיש כל הענין, ואמר שציקער אינו מלח כלל, ואני שמעתי בילדותי מהה"ג ר' משה שהי' אבד"ק לאדז שנמצא בס' הרופאים שהוא מלח, יותר לא ידעתי בד"ז אולי יש ס' הלק"ט אתכם או תוכלו להתודע ע"י חכמי הטבע וכפי בינתו בדבר אם הוא מחמם כמו מלח או לא כן יפסוק. (שם סי' תקל"ב): </big>
<h2>סימן סו</h2>
<big>ע"ד הקדירות של מתכות המצופין - הנה הרב ר' בעריש זצ"ל אבד"ק בענדין נתודע לו מהוטע כי הציפוי של מתכות, וע"כ הכשיר אותם בהגעלה, וע"ז סומכין הרבנים המקילים, וכן ראוי להקל. (שם חיו"ד ח"א סיקי"ב): </big>
<h2>סימן סז</h2>
<big>כלי שבלעה איסור ע"י חמי האור שעמדו ע"ג האש ממש, נראה לדון ולהעיר שאין להגעילה בחמי האור שלא עמדו ע"ג האור ממש, כ"א ע"ג הבל האש, כיון תנור שהסיקו וגרפו, או הגחלים כבר עמעמו, ונשאר רק הבל אש, יעי' פסחים (ע"ה.) ב' לשונות אי חשיב אש. ואפי' להך לישנא דחשיב אש, יעי"ש רש"י ד"ה אאש, שכ' וחום התנור "הולדת" אש הוא. ויעי' שבת (ל"ט.) דחמי אור חשיב תולדת האור. נמצא דחמי הבל אש חשיב תולדה דתולדה, ואין להגעיל כלי שבלעה ע"י תולדה דאש, במים שהם תולדה דתולדת האש, דככ"פ, ויעי' בטיו"ד (סי' קכ"א) באם בלע בכ"ר בשעה שעמד ע"ג האש, ב' דיעות אי מהני הגעלה בכ"ר לאחר שסלקוהו מע"ג האש יעי"ש בב"י ובכנה"ג (אות מ"ב), וכן י"ל לכאו' בליבון, שאין ללבן כלי שבלעה איסור באש ממש, בהבל אש שאינו רק חולדה דאש עכ"פ, וה"ה כמו חמי האור ודו"ק: </big><BR> לולא דמסתפינא הו"א ע"ד האפשרי, דלהך לישנא דהבל אש לא חשיב אש כלל, יועיל הגעלה לכלי שנשתמש בו, כי שניהם תולדות אש המה, והרי לא אמרה תורה אשר יבא במים, כ"א אשר לא יבא באש, והרי לא בא באש, אבל י"ל דל"ח ככ"פ לצד כי הבל האש תולדת האש הוא בעינו, לא כן חמי האור שבא בתערובות מים, גם כי זה לח וזה יבש הוא, וד"ל - וראיתי בת' אבני נזר או"ח ח"ב (סי' שס"ח) שמחדש ד"ח כי מועיל היסק חוץ לענגלישע קעך, מטעם שהוא מתכת, ומתכת כשהוא מתלבן הוא עצמו חשיב אש יעישה"ט, ויע"ע בהגהות וחי' רע"א על הרמב"ם - הנדפס מחדש בדגה"ת סי' ס"ה מכתי"ק - ה' ק"פ (פ"ח. ה"י.) שר"ל דמותר לצלות הק"פ ע"ג גחלי מתכות, יעי"ש, ולפימ"ש י"ל בזה יעי' רמב"ם ה' שבת (פ' י"ב. ה"א.) דקרי לה רק תולדת אש, - ומה"ט נראה ג"כ שאסור להבעיר ביו"ט מגחלת מתכות והבל אש כי חשיב מוליד ד"ת, שו"ר בחי' המאירי שבת (לט.) שכ' ותנור גרוף וקטום מבעוד יום יש דנים אותו כתולדות האור וכו' אלא שיש להחמיר לדונו כאור עצמו וכו' הואיל ומקים האור לשם אין זה תולדה עכ"ל הנה כי ד"ז מחלוקת הקדמונים הוא ואכמ"ל:
<h2>סימן סח</h2>
<big>יש מפורשין אותה - שאומרו כוסמין מין חטין שבולת שועל ושיפון מין שעורים - לענין יציאת ידי חובת מצה, שאם לש חצי זית כוסמין וחצי זית חטין, מצטרפין בכזית לצאת יד"ח מצה, ואינה שאף בכל חמשת מינין כן, ואף בנגיעה זה בזה לבד, (חידושי המאירי פסחים לה.): </big><BR> הביא לן רבינו המאירי ז"ל מחלוקת חדשה מן הראשונים, ויעי' פסחים (לט.) במשנה ומצטרפין לכזית ובר"ן ורמ"ב שם, ויעע"ש בשפת אמת (ל"ה.) ובמנ"ח (מצוה י') ואכמ"ל:
<h2>סימן סט</h2>
<big>שמעתי ממרן הגאון ז"ל בעל חת"ס, דלא יעשה לכתחילה מצות מקמח שעורים, דאיתא בספרים דקמח שעורים קשה לשכחה, ובמצות כתיב למען תזכור. (מהר"ם שיק מצוה י'): </big>
<h2>סימן ע</h2>
<big>בהא דאין יוצאין יד"ח מצה בטבל, יש לעיין בתבואה שלא ראה פני הבית דאוכלין ממנה עראי אבל אכילת קבע אסור, לכאורה נראה דמצות מצה נמי קובעת [דאפי' לפמ"ש הצל"ח ביצה (ל"ד:) דיו"ט אינו קובע למעשר, משום דשמחת יו"ט אינו בדברים שיש בהם תרומה ומעשר אלא בבשר עי"ש, מ"מ מצות מצה שהוא בדברים שיש בהם תו"מ, נראה שהוא קובע] וא"י בה יד"ח מצה, אלא דיש לדון בדבר, לפי הטעם דדרשינן מקרא כל שאינו בבל תאכל חמץ, והני ישנו בבל תאכל חמץ, כיון דאי הי' חמץ, לא הי' קובע למעשר, אך לפימ"ש רש"י והר"ן הטעם, משום מצווה הבאה בעבירה, בכה"ג נמי א"י, (שפת אמת פסחים ל"ה.): </big>
<h2>סימן עא</h2>
<big>מדברי רש"י סוכה (כ"ח:) נראה דכל היכי דבעי לכם, אם אינו שוה פרוטה לא מיקרי לכם, ולפי"ז צריך הכזית מצה להיות שוה פרוטה, והוא דבר חידוש וצ"ע, (מנ"ח מצוה י'): </big><BR> ונראה לפי"ז דבר נפלא דאין יוצאין מצות מצה בכזית רק בכביצה יעי' ערכין (כ"ז.) בתוס' ד"ה ר"י שכ' ונראה דכביצה היינו שוה פרוטה, ויעי' בר"ש חלה (פ"ב. מ"ו.) דשיעור נתינה לכהן הוי כביצה, ואפשר הוא ג"כ מטעם זה דאין נתינה בפחות משוה פרוטה, - אמנם הכל לפי המקום ולפי הזמן וערך המאכל, ויעי' פסחים (ל"ב:) דנראה דלפעמים כזית הוא פחות משו"פ, ולפעמים הוא יותר משו"פ, ויע' ביצה (ט"ז:) ערוב תבשילין דעת מי שהניחו לו בעינן או לא בעינן ובשטמ"ק הביא מרב אחאי גאון שהקשה, והלא זכין לאדם שלא בפניו, ותי' דכיון דאי"צ כזית לכל אחד, פחות מכזית לא חשיב זכיה ע"כ, בראה ג"כ סברת הגאון ז"ל דסתמא פחות מכזית הוא ג"כ פחות משו"פ, ויעי' ברמב"ם ה' מתנות עניים (פ"ו. הי"ב) בד"א שאינו נותן לעני אלא כדי שבעו בשדה, אבל אם הי' המעשר בבית מחלקו לכל העניים אפי' כזית כזית ע"כ ודו"ק, ויע"ע עירובין (מ"ט.) איכא בינייהו פחות משו"פ ופרש"י פת שאי"ב שו"פ ואפי' הוי מזון שני סעודות, ויעע"ש (פ"ב:) דככר הנמכר בשוק בפונדיון הוא חצי קב, אמנם החנוני מרויח מחצה וניתן רק ככר של רובע הקב, וחצי קב הוא י"ב בצים שהם כ"ד זיתים, ופונדיון הוא ט"ז פרוטות יעי' קידושין (י"ב:). ויעי' כריתות (י"ח:) הכא פחות מחצי פרוטה ופי' רבינו גרשום פחות מחצי זית יעי"ש ואכמ"ל - ויעי' תוס' חולין (מ:) ד"ה ר"נ אמר אא"א דשא"ש, שהקשו מע"ז דאוסר חמרא בדולה יעי"ש, ואולי י"ל עפימ"ש האחרונים דהפקר כיון שאי"ל בעלים א"א, וי"ל דמעט יין שבדולה לא הי' שו"פ וכמו דל"ח לכם כמו"כ חשיב אי"ל בעלים, ונאסר, ושוב נאסרה החביות משום מערב ואכ"מ, - ויעי' סוכה (ל"ד.) שיעור אתרוג הקטן ר"מ אומר כאגוז רי"א כביצה, ושיווי מצד המצוה ל"ת שוה, אבל שוה למכירה יעי' לעיל (סי' ט"ו) - ונראה דלפי"ז צריך גם הכזית מרור שו"פ לדעת הפוסקים דגם מרור בעינן משלכם, - והד' כוסות יעי' ירושלמי פ"ח דשבת דיוצאין ידי"ת ביין של שביעית ופי' הק"ע דקמ"ל דלא בעי לכם, אבל ד' תמוהים דבהדיא מבואר בקידושין (נ"ב.) דפירות שביעית לאחר שזוכה בהן ממינו הוא, וכבד עמדו עליו בזה:
<h2>סימן עב</h2>
<big>נראה לדון ולהעיר דלמצות מצוה גם עשיר מותר לו ליקח מן הצדקה ולקט שו"פ, יעי' פסחים (ל"ה:) יוצאין בדמאי, ובתוס' מסופק ר"י אי בעי למימר יוצא דוקא דיעבד, א"נ יוצאין אף לכתחלה הואיל ושרי לעניים, ואכילת מצה נמי נקרא אכילת עניות ע"כ, ויעי"ש בשפ"א שדעתו ז"ל כהצד הב', וכיון שאנו חושבין אכילת מצה אכילת עניות לענין איסור, כ"ש די"ל כן לענין ממון, דלא נראה לומר דהתם התירו משום קלות איסור דמאי [אמנם דעת רש"י שם ד"ה טבול דיוצאין בדמאי רק בדיעבד יעישה"ט] אולם י"ל דדוקא באכילת דמאי דאיסורו הוא בשעת אכילה, והרי אכילה זו אכילת עניות היא, משא"כ הלוקח מצה מן הצדקה או לקשו"פ, הרי בעת הלקיחה עשיר הוא, ואי משום דלוקח עבור אכילת עניות, י"ל דה"ה כמו תופס לבע"ח במקום שחב לאחרים, דכיון דעכשיו עשיר הוא ולא חזיא ליה, ה"ה כאיש אחר, ודו"ק, ואולי זה תלוי בפלוגתא דר"מ ור"י בכלים (פ' כ"ז מ"ט) דתנן התם סדין שהוא טמא מדרס ועשאו וילון טהור מן המדרס אבל טמא מגע מדרס, אר"י וכי באיזה מדרס נגע זה ע"כ, ונראה דפליגי בזה אי לאחר השתנות הדבר, יש לו עדיין נגיעה במה שהי' מקודם. - וממילא מקודם י"ל נגיעה במה שיהי' אח"כ - או עכ"פ בעת וברגע שחל ההשתנות הי"ל נגיעה להוילון בהסדין או לא, ויעי' נדה (ע':) מתים לעת"ל צריכין הזאה ג' וז' או אי"צ, ונראה דאיבעי' הוא ד"ז. [ולכאו' זה תלוי אי נימא כי ענין השתנות הוא שמתחלה הדבר מתבטל ממה שהי' קודם ואח"כ מתחדש לדבר אחר, או להיפוך שמתחלה מתחדש לד"א. ועי"כ ע"כ מתבטל ממה שהי' קודם, דא"נ כצד הב', הרי הי' נגיעה והתחברות ביניהם בה בשעה. אבל א"נ כצד הא', לא הי' נגיעה מעולם ביניהם, אולם במתים שיחיו לעת"ל אני מסתפק אם א"ל כן, שמתחילה יתבטל מהם המיתה, ואח"כ יחיו, כי לא אדע אם יש אמצעי שאינו לא מיתה ולא חיים, וי"ל הרבה ואכ"מ]. </big><BR> יעוי' ע"ז (לט:) אי משום איערובי מיסרא סרי, נראה דכ"ד המתחדש ונשתנה לדבר אחר מיסרא סרי ובטל מקודם ממה שהי' יעי"ש בר"ן ובש"ס תמורה (לא.) ביצה אימת גבלה לכי מסרחא, ובביאורי הגר"א או"ח (סי' רט"ז) ובת' נחלת יעקב (סי' ב') להגאז"ל מליסא, - ויע"ע חולין (כ"ב:) תחילת הציהוב יצאו מכלל קטנים ולכלל גדולים לא באו, ושם (כ"ג.) פלגס יצא מכלל כבש ולכלל איל לא בא, [יעי' ב"ק (ס"ה:) גנב טלה ונעשה איל נעשה שינוי בידו וקנאי, וי"ל אם נעשה פלגס מהו, מיחשב שינוי או לא, ומקום הספק הוא אם קנין השינוי הוא מפאת השתנות הדבר ממה שהי' מקודם, או הוא לצד הוייתו לדבר חדש, ויעי' ב"ק (צ"ו:) מטבע ונסדק פירות והרקיבו משלם כשעת הגזילה, ויעע"ש (יא.) אין שמין לא לגנב ולא לגזלן דשבירה ומתה חשיב שינוי. וקצת נראה דבאלו ליכא התחדשות, רק ביטול דבר הקדום, ויעע"ש (צ"ו:) דלולב ונפסל חשיב שינוי, אולם בשטמ"ק בשם הרמ"ה נראה שמפרש דלולב פסול הוצי מיקרי, ומטעם שינוי השם נגעו בה, ויעי' שבת (נ"ח.) תוד"ה אע"פ דכיון דנאסר בהנאה חשיב כשינוי מעשה:<BR> [וגם הא דשינוי החוזר לברייתו אינו קונה נראה הסברא משום שיוכל לחזור למה שהי', לא משום שיוכל להתבטל ממה שנתהוה, דהא כל שינוי יוכל להתבטל, ויעי' ב"ק (צ"ו:) חדתי ועבדינהו שחימי קני' מה אמרת הדר עביד להו חדתי מידע ידוע שיחמייהו, ר"ל ואינו חוזר לברייתו לגמרי, אם כי מתבטל מהוייתו, ויעע"ש לבינתא ועבדיה עפרא קני דכי הדר עביד להו לבינתא פנים חדשות באו לכאן, ופרש"י דמשנה הוא מהראשונים דא"א לצמצם או גדולה או קטנה והסברא נראה, דשינוי החוזר לברייתו ה"ה כמו שכבר הוחזר ולא נשתנה מעולם ממה שהי', יעי' שבת (נ"ח:) הואיל שההדיוט יכול להחזירו גם קודם החזרה כמו שהוחזר דמי כיון שאי"צ לאומנות, ויעי"ש בתוס' שדעתם שמקבל טומאה אף מכאן ולהבא, וגם לדעת רש"י דרק אינו מפקיע טומאתו הראשונה, גם הכי אין נפקע ממנו רשות בעלים הראשונים ויעי' כלים (פכ"ו מ"א) ובהשגת הראב"ד ה' כלים (פ"י הט"ו), וכן הדין לענין שבת יעי' שבת (מ"ז.) במטה של טרסיים וכו' ובפרש"י דאם הדיוט יכול להחזירו מותר להחזירו בשבת, ויעי' ביצה (כ"ב:) במנורה של חוליות דמותר לזוקפה ביו"ט, וכ' בת' המאירי דיש חילוק בין הדיוט יכול להחזירה לצריך אומן, וה"נ באם צריך אומנות חשיב אינו חוזר לברייתו יעי' רש"י ב"ק (צ"ו:) ד"ה פנים ויעי' עוד יותר בחי' הרשב"א ב"ק (ס"ז.) דתרומה ל"ח החוזר לברייתו ע"י שאלה אף דסגי בג' הדיוטים, כיון דבעי סיוע מאחרים, ויעי' בר"ן נדרים (נ"ב.) דדשיל"מ ל"ב מטעם דכיון דיל"מ חשיב ג"כ מין היתר ומב"מ ל"ב, והוא ענין אחר קצת וי"ל הרבה מאד ואכ"מ] וי"ל עוד מסנהדרין (נ"ח:) ע"כ מותר באמו ומותר בבתו יצא מכלל עכו"ם ולכלל ישראל לא בא, ופירשו בחי' הר"ן ויד רמ"ה יצא מכלל כותי ופקעה מיניה קירבא דב"נ דהו"ל כקטן שנולד ע"כ, הנה אם כי ע"כ נתבטל רק ממה שהי', מ"מ ה"ה כקטן שנולד ואדם אחר לגמרי, אולם באמת גם פלגס חשיב ד"ח יעי"ש בחולין דנחשב ד"ח] ושם (כ"ג:) דשיאור יצא מכלל מצה ולכלל חמץ לא בא, ויע"ע בח' רדב"ז ח"ג (סי' תתק"י) דגר שמל ולא טבל יצא מכלל עכו"ם ולכלל ישראל לא בא יעי"ש והוא דבר חדש ויש לחקור אי ג"כ מותר באמו ובבתו כמו עבד כנעני, וי"ל הרבה מאד ואכ"מ:<BR> <big>ובאמת ראיתי בספרי זוטא פ' חקת נוגע במת טמא, אין בנה של שונמית טמא, אמרו כשמת כל שהי' עמו בבית טמא הי' טומאה שבעה וכשחיה "הי' טהור לקודש" ע"כ, ויע"ע פסחים (י"ח.) ברש"י ד"ה בשרה, שכ' דאין נגיעה גדולה ממה שהן נוגעין בעצמן, ע"כ ויעי' בתוס' זבחים (צ"ו.) ד"ה אלא, דדעת ר"ת דמועיל היסק לטומאה דפנים חדשות בא לכאן ואכמ"ל, אבל יש לומר דאכילת עניות של מצה, ל"ח שינוי בגברא, גם בידו להפקיר נכסיו והו"ל עני יעי' קידושין (ס"ב.), ומגו דאי בעי זכי לנפשיה וכו', וכ"ש אם לוקח בליל פסח. - אמנם אני מסופק לדעת הר"י, אם רק כזית מצה של לילה ראשונה, הותר לכתחלה של דמאי, כיון שהוא חובה ובעי לחם עוני לא מצה עשירה, משא"כ בשאר הימים שאכילת מצה בהם רשות ולא בעי לחם עוני יעי' פסחים (ל"ו.) בגמ' ורש"י ד"ה יום, לא הותר לכתחילה או"ד גם בשאר הימים אם אוכל מצה חשיבה לחם עוני, והרי קרא דלחם עוני בשבעת ימים כ', וכ"ש לדעת הא"ו דמצוה כל יומי דפסחא איכא, רק הוחלק מלילה ראשונה לענין חובה: </big><BR> יעי' ב"מ (קי"ד:) לאו כהן מר, ובתוס' תימא לר"י האיך החיה בנה של האלמנה, וכ' באס"ז בשם תלמיד ר"פ וז"ל וי"ל דלא מת ממש אלא נתעלף, והיינו דכ' עד אשר לא נותר בו נשמה, ולמ"ד כהן אסור בגוסס צ"ל כיון שהי' סופו לחיות כחי דמי ע"כ, והנך רואה כי ב' התרוצים נסתרים מד' רז"ל כאן:
<h2>סימן עג</h2>
<big>נראה דלדעת האומרים דמצות מצוה בעי שימור משעת קצירה, היינו משעת קצירה ואילך, אבל לא הקצירה, מדאמר להו רבא להני דמהפכי כיפי כי מהפכיתו הפיכו לשם מצוה, ולא אמר כי קצריתו, ובחת"ס (סי' קכ"ח) ראיתי דס"ל גם בשעת קצירה צריך שימור וצ"ע, שו"ר להראב"ד בס' תמים דעים כמו שכתבתי ובאור זרוע (סי' רמ"ט) כ' כדברי החת"ס, (שו"ת אבני נזר או"ח סי' שפ"ז): </big><BR> יעי' בת' חלקת יואב ח"א או"ח (סימן כ"ו) דרוצה לחדש דאף להסוברים דשמירה בעי משעת קצירה, היינו רק לאחר שאספן לביתו דאז הם ברשותו ובידו לשומרן ממים, אבל בעת שמונח בשדה, הרי אין בידו לשומרן מגשמים ולא הטילה עליו תורה תורת שמירה יעי"ש, והרי לפניך כי דעתו נגד דעת גדולי הראשונים והאחרונים ז"ל:
<h2>סימן עד</h2>
<big>שמעתי ותרגז בטני, כי נתעוררו מחדש לעשות מצות על מאשין, וכבר אסרו אותם הגה"ק הצדיקים האמתים זצ"ל בהחלט, יען כי טומאתם בשוליהם ותחתיהם תעמוד הבהרת כי חמץ המה, וידוע כמה הרעיש אדמו"ר זצ"ל מגור על מצות אלו, ואמר שהמתירין ניכר ממעשיהם שחפצם לנשל מכל מצוה מעט מעט וכוונתם לעקור את הכל, וכבר קבלו במדינתנו דעת האוסרים, והוא במדינתנו איסור תורה ממש, לזאת אנו מחוייבים לעמוד בפרץ, בפרט בדור הזה אם נניח להקל באיסורים ואף באיסור חמץ ראש תורתנו הקדושה ירומו יד, והוא כעין ערקתא דמסאני, יען הוא גזירה ונוגע לכלל, ומה לי גזירה מעכו"ם, ומה לי מרשעי ישראל מרימים יד במצות, (שם סימן שע"ב, תקע"ו, - ז'): </big><BR> דבר גדול חידש לן הגה"ק זצ"ל, והנה יעי' סוטה (י':) נח לו לאדם שיפיל עצמו לתוך כבשן האש ואל ילבין פני חברו ברבים, ויעי"ש בתוס' דנראה דעתם דהלכה הוא, וכן מצאתי בשערי תשובה לר"י (שער ג' אוקל"ט) שכ' דעל עבירת הלבנת פנים יהרג ואל יעבור דבכלל אביזרייהו דש"ד הוא דאזיל סומקא ואתי חיורא, והשנית דצער הלבנה מר ממות יעי"ש ובאות קי"ב ובפרישו על אבות (פ"ג. מ"ה.) וכן נראה דעת החינוך (מצוה ר"מ) [אולם יעי"ש בחי' המאירי סוטה ובהרמב"ם פ"ו מה' דעות הי"ח שכ' דרך הערה אמרו נח לו לאדם וכו' נראה דעתם דלא להלכה נאמר], ויעי' בת' בשמים ראש (סי י"א) שכ' דהדין עם ר"ת דמצריך דו"ח לאסור אשה על בעלה דבושה כד"נ דמיא יעי"ש, וי"ל מסנהדרין (מ"ה:) דפליגי רבנן ור"י בזיון וצערא דגופא הי מינייהו גדול, רע"ע ב"ב (ט.) מזונות וכסות הי עדיף, אולם י"ל דלאו כל אפין שוין, דלא כל בושת ולא כל צער יסוריו שוין, ויעיין בת' תו"י (סי' קצ"א):<BR> ומצאתי בספר חסידים (סי' ל"ט) כי עליך הורגנו כל היום, אלו בנ"א שמקבלים בושת והלבנת פנים על המצות מעה"כ כאלו נהרג עליו, עכ"ל, [וכ"ש למ"ש דבושה מר ממות, יעי' בשטמ"ק כתובות (ל"ג.) אהא דאלמלא נגדוהו לחמו"ע הוי פלחי לצלמא, שכ' בשם רבינו אליעזר פי' דלא חייבה תורה אלא למסור עצמו למיתה כדכ' בכל נפשך, אבל להחמיר עליהם יותר ממיתה לא היו חייבים עכ"ל, אבל יעי"ש דר"ת דחה אותו בשתי ידים וחס מלומר כן, ובעניי מצאתי מפורש בהקדמה לתקוני זוה"ק (ד' לבוב כ':) וכגון דא ואהבת את ה"א אפי' נוטל את נפשך דאם חביב עלי' נפשיה מגופא לכך נאמר בכל נפשך ע"כ, ויעי"ש בכסא מלך דנפש היינו יסורים ואכ"מ] רע"ע שם (סי' קנ"ה) שכ' וכ"ד שבא לידך לעשות ואינך עושה מפני הבושת שיקראוך חסיד שוטה, תחשוב כאלו היית בשעת הגזירה היית נהרג על עבירה קלה ואפי' אערקתא דמסאנא וכ"ש שאכוף את יצרי המסור בידי עכ"ל, הנה סברא נפלאה אסבר לן רבנו הגדול החסיד ז"ל כי זה דומה לשעת הגזירה ויהוא"י, מבואר עוד יותר ממ"ש האבני נזר:<BR> ולפי"ז נראה להלכה דבזמננו זה שמתקוממים מפלגות שונות למיניהם אמנם דיעה א' להם לעקר ולשרש מעט מעט כל קדושת עם ישראל, שעפ"י דין תוה"ק חיוב גדול על כל יהודים החרדים היושבים בערי הפרזו"ת להקהל ולעמוד על נפשם ללחום מלחמות ה' צבאות במסירת נפש ממש אפי' על אערקתא דמסאנא. - וראיתי ברבינו יונה אבות (פ"ד. מ"ד.) שכ' דמ"ש בסנהדרין דבפרהסיא אפי' אערקתא דמסאנא והוא"י לא על דרך חיוב אך יש לו ליהרג ע"ז כי עושה מצוה שמקדש את השי"ת וקונה עולמו בשעה אחת, אבל בג' דברים כל אדם חייב ליהרג עליהם עכ"ל ולא זכיתי להבין דפשט הגמ' מורה דהוא על דרך חיוב וכן מפורש ביו"ד (סי' קנ"ז סעי' א'): וכעין זה מצאתי בת' מהר"ם שי"ק או"ח (סי' ע"א) יעי"ש שחולק ע"ד הספר מחולת המחניים שפסק כי ברעפארסרשוהל יש בה משום יהרג וא"י, אמנם סיים וכ' והאידנא דהשעה צריכה לכך שמחדשין חדשות ומשתדלין להשכיח תורה ומצות מישראל דמי לשעת הגזירה, אלא דהתם גזרו בחוזק יד ועתה במרמה וברמיה כחזיר הפושט את טלפיו ומראה סימן טהרה, מעבירים עם ה' ובניהם אחריהם ולזה צריך מסירת נפש והמאד ע"כ, ויעע"ש (סי' ע"ז) שנשאל ע"ד המתפרצים בקהלה א' הרוצים להרוס המחיצה המפסקת בין עזרת אנשים לעזרת נשים ויוכלו לראות ולהראות, והשיב ובפרט בדור הזה אשר הפריצים מתאמצים בעבירה ההיא יש לדמות לערקתא דמסאני דחייבים למסור עצמן עכ"ל [אמנם התם לענ"ד בלא"ה דומה לסנהדרין (ע"ה.) ימות ואל תעמוד לפניו ועי' לקמן], ראיתי בחי' הריטב"א על מס' פסחים (הנדמ"ח מכת"י) (כ"ה.) שכ' ונראה שכן הדין באומר לישראל תן לי כלי זיינך ואהרוג ישראל זה ואם לאו אהרוג אותך והעכו"ם אינו יכול ליטלו שלא מדעתו, שאין לו ליטלו כדי לפדות נפשו עכ"ל - והוא דבר חדש וי"ל בזה הרבה:<BR> יעי' בשערי תשובה לר"י שער ג' (אות קפ"ח) שכתב וחייב אדם למסור עצמו לסכנה ואל ישיא את נפשו עון חנופה ע"כ:<BR> יעי' דבר חדש באור זרוע הגדול ה' יולדת (סי' א') שדעתו דעל אכילת איסור אם כי אין חיוב ליהרג אבל מ"מ ראוי ונכון למסור א"ע למיתה ע"ז יעי"ש, ודעת התוס' ע"ז (כ"ז:) ד"ה יכול לא נראה כן. - יעי' במנ"ח מצ' מחיית עמלק, שכ' לחדש דלקיים מצות מחיית עמלק, חייבין להכניס א"ע בסכנה, דכל מלחמה סכנה ולא דיברה תורה בנסים יעי' סנהדרין (ע"ה.) דנראה דעל הסתכלות ושיחה עם אשה ערוה יהרג ואל יעבור, וכ"כ ברבינו יונה אבות (פ"ג מ"א) וטעמא טעם משום דה"ה בכלל אביזרייהו דג"ע, ובת' להגאון הצדיק מראדשיץ שליט"א ולהגאבד"ק לאסק שליט"א הוכחתי בראיות ברורות דגם על איסור יחוד יהרג ואל יעבור, והודו לי, וכעת מצאתי שכ"כ בת' טוטו"ד מהד"ק (סי' קצ"ב) ובת' שם אריה (סי' ל"ה) יעי"ש, ויעי' בת' הריב"ש החדשות (סי' כ"ו) שכתב ומשום ספק סכנה אין מתירין דראב"י שלא ישא אדם אשה במדינה זו וישא אחרת במדינה אחרת, דלא מבטלי ספק תקנה דרבנן משום ספק סכנה כדאיתא בפרק בן סו"מ, ואין פק"נ עומד בפני עריות או דאפשר לבא לידי עריות עכ"ל והוא דבר חדש, ויעי' בספר חסידים (סי' תתשי"ז) באיש שהי"ל אשה חשודה על הזנות ועל הנדות והוא א"י להיות בלא אשה ואין קרובותיה מניחין אותו ליתן גט, וא"ל החכם לך לארץ מרחקים ושלח לה גט וקח לך שם אשה, אם תקבל הגט טוב ואם לאו אינך חוטא בדראב"י כיון שהיא רעה בזנות ע"כ, ומשמע קצת דלית ליה כדעת הריב"ש ואולי התם חוששין שלא יבא לאיסור גדול מזה:<BR> יש לדון ולהעיר באם עכו"ם הביאו ישראל שהיה כבר מקושה על הערוה ע"י אונס מיתה, לפימ"ש הראשונים דבהי' מקושה מקודם יעבור ואל יהרג, והולידה שאין הולד מביאה זו ממזר, כיון שהביאה הותרה מחמת פק"נ, יעי' יבמות (ע"ח.) דממזר יצירהו בעבירה דוקא, ויעי' ט"ז יו"ד (סי' קצ"ה ס"ז), ויעי' ברכות (נ"ג:) דנר שהודלק לחולה שיבס"נ מקרי נר ששבת, ובפסחים (פ"ד.) דאי טומאה הותרה בצבור פסח כשר מקרי, ואף שכתב הר"ן סוף יומא דלר"י הסנדלר דאמר מעשה שבת אסור מה"ת, אפי' בנעשה לחשיב"ס חשיב מעשה שבת, א"ל התם האיסור משום קדושה מה היא קדש וכו' ויעי' בירושלמי סוף תרומות בקרבן העדה שהקשה שיהי' מעשה שבת מותר לכהן, והרי אתה רואה דאשת אח במקום ייבום הולד כשר:<BR> אולם א"ל דשאני ייבום דהותרה אשת אח לגבי יבם, וכן נר ששבת להאומרים שבת הותרה אצל פק"נ, ויעי' פסחים (פ"ד.) דא"נ טומאה דחויה בצבור פסח פסול מקרי, ויעי' בהגהות הב"ח יבמות רי"פ יש מותרות, דכ"ג שייבם אלמנה מן האירוסין, מקרי הולד הנולד מפסולי כהונה, ונראה ג"כ טעמו מפני שהיא רק דחויה לגבי איסור אלמנה:<BR> אבל יעי' בריש יבמות בסוגיא דעליה, דהו"א אחות אשה מתייבמת דעדל"ת, ואי אמרת דבמקום דחוי הולד ממזר, האם זו היא מצות ייבום להקים לאחיו שם ע"י ריבוי ממזרים בישראל, ויעי' בת' רדב"ז ח"ו (סי' ג') שמטעם זה פוסק דאין יוצאין מצות פ"ו בולד ממזר, יעי"ש ובמנ"ח (מצוה א'), ולכאורה הרי מפורש ביבמות (כ:) דממזר מה"ת מתייבמת משום עדל"ת, והרי התם ודאי דהולד יהי' ממזר כמותה, ואפ"ה מתייבמת, י"ל דשא"ה שהרי נשאה אחיו והוא בא תחתיו, ואה"נ דאם הוא ממזר אפשר גם מה"ת אינו מייבם, גם מצאתי בשעה"מ ה' יבום (פ"ו הי"א) שמסתפק במי שייבם ממזרת וילדה בביאה ראשונה מי נימא דאין הולד ממזר כיון דלא נולדה באיסור לאו, או"ד הרי הולד בא מממזרת, והרי גם גר שנשא ממזרת הולד ממזר ועמד בצע"ג, וא"נ כצד הא' א"ש גם באם היבם ממזר, והנה גם דעת השעה"מ נראה דבמקום עדל"ת אין הולד ממזר, ויעי' בתוס' יבמות (מ"ט:) ד"ה הכל דאין תפיסת קדושין ביבמה אפי' לגבי יבם:<BR> אמנם לולא דמסתפינא הוי"א דכל אונס בעריות, אם כי לכתחילה מחויב למסור נפשו, בכל זה בדיעבד אם עבר - כיון דחזינין דפטור ממיתה - לא חשיב עבירת ערוה כ"א עבירת חילול השם, וממילא אין הולד ממזר, וחילי דידי מד' התוס' ע"ז (נ"ד.) ד"ה הא שכתבו בפי' הגמ' דאם אנסוהו עכו"ם לישראל והשתחוה לבהמתו לא מיפסלה משום נעבד, דעובד ע"ז באונס אינו בכלל לא תעבדם בין לאזהרה בין למיתה, רק שעבר בעשה דובכל נפשך עכתו"ד בשם סמ"ג וכ"כ בחי' הריטב"א ותוס' רי"ד במהדת"ל שם, אולם התוס' עצמם נראה דס"ל דמסקנא דרבא הוי דעיבד ע"ז באונס חשיב נעבד יעי"ש ד"ה מתקיף, ולכאורה הדבר מפורש ברמב"ם הא"ב (פט"ו ה"א) הבא על העריות בין באונס בין ברצון וכו' הולד ממזר, ובקרית ספר הוסיף דלא מפלגינן בין אונס לרצון אלא בעונש, אבל י"ל דהרמב"ם לטעמיה (בפ"א הי"א) שם דהבועל אי"ל אינם שאין קישוי אלא לדעת, ופי' ה"ה דס"ל להרמב"ם דבעריות אפי' באונס ודיעבד חייב מיתה, וכ"כ בדעת הרמב"ם הכ"מ והרדב"ז (פ"כ) מה' סנהדרין, ויע"ע תוספתא תמורה (פ"ד) הרובע והנרבע בין באונס בין במזיד, וכ"פ הרמב"ם (בפ"ד) מהא"ב, ובקרית ספר הוסיף דאין קישוי אלא לדעת, וכן מצינו הבהמה הנרבעת היא נסקלת ואעפ"י שהיא אנוסה ע"כ, ומשמע דר"ל טעם פסול אונס, משום דגם אונס ח"מ [אולם ראייתו מבהמה שנסקלת תמוה דהא בנרבעת ליכא משום קישוי, והא דנסקלת היא מפני שבא תקלה ע"י כמ"ש בסנהדרין נ"ה: ] ויע"ע ברמב"ם ה' נ"כ (פט"ו ה"ג) שכ' וכהן שעבד עכו"ם בין באונס בין בשגגה אינו נושא את כפיו, ובכ"מ תמה באונס מנ"ל דמיפסיל יעי"ש, אבל סברת הרמב"ם נראה כדעת התוס' ע"ז הנ"ל דכיון דלכתחילה יהוא"י חשיב עבירת ע"ז, ויע"ע בפי' הרדב"ז על הרמב"ם ה' סנהדרין (פ"כ ה"ב) שכ' דמי שהי' מצווה שיהרג ואל יעבור, ועבר אם כי מן הדין פטור ממיתה, מ"מ אם הרגוהו ב"ד אין עליהם עונש הורג נפש, כיון שהי' דינו שיהוא"י ולא עשה כן ע"כ, נראה ג"כ דעתו דחשיב עובר על גוף ג' העבירות, אולם לענ"ד לא נראה כן דעת הרמב"ם, יעי"ש שכ' שחיה"ש וכ"כ בה' יסוה"ת (פ"ה ה"ד) ה"ז מחלל את השם ובטל מ"ע ועבר על מל"ת, ויעי' בסה"מ (ל"ת ס"ג) ובקונטרס קידוש השם, ונראה בעליל דעת הרמב"ם דל"ח עובר על עצם ג' העבירות רק כי חיה"ש, ובה' נ"כ אולי כוונתו בעבד בפרהסיא, דכ' הסמ"ג דגם באונס ח"מ, גם בשפכ"ד בלא"ה י"ל דבדיעבד אמרי' להיפוך מה חזית, וכעין זה כ' בת' נוב"י דבדיעבד עשה דוחה עשה דאמרי' מה אולמא להיפוך, וכמו"כ י"ל ג"כ בג"ע, דכל עצמו לא ידעינן אלא מהקישא משפכ"ד:<BR> וי"ל מיבמות (צ"ג:) דגם בנישאת בב' עדים הולד ממזר אם נודע אח"כ שבעלה חי, אם כי מבואר שם (צ"א.) דחשיבה אנוסה, גם א"נ דבאונס אין הולד ממזר, א"כ כמו"כ נימא דחרש הבא על החרשת שהיא ערוה עליו, שהולד כשר, דהא מפותת קטנה אונס היא וה"ה בחרשת, וכ"ש בשוטה שכ' הפוסקים שגם הרמב"ם מודה דאונס הוא, וזה לא מצינו, ואולי י"ל עפימ"ש הגר"א באלי' רבא נדה (פ"ה מ"ה) דפתוי קטנה אונס הוא נאמר רק בקטנה לא בקטן, דזכר לא אנוס דאין קישוי אלא לדעת יעישה"ט, וי"ל עוד מד' הב"ח אה"ע (סי' כ') שכ' דלדעת התוס' דבג"ע בדיעבד אם לא מסר א"ע אינו חייב מיתה, הה"נ דלא נאסרה על בעלה, אבל להרמב"ם דדעתו דח"מ הה"נ דנאסרה על בעלה יעי"ש שהסכימו אתו הח"מ והב"ש וד"ל. - ויע"ע יבמות (נו:) ב' לישני בא"א שנבעלה באונס אי נעשית זונה או לא, יעי"ש ובהסברת הרב המגיד פי"ח מה' איסורי ביאה ה"ו אם כי דעת הרבה מהראשונים דגם באשה תהרג ואל תעבור, אבל יעי' רמב"ם פי"ח מא"ב ה"ה שכ' שאין היותה זונה תלוי בביאת איסור אלא בפגימה - ויע"ע סוטה (כ"ו:) שחוף מקנין על ידו וברמב"ם פ"א מה' סוטה ה"א כ' הוא האיש שאינו מתקשה ואינו מוליד, והרי קיי"ל בשבועות (י"ח,) דמשמש מת בעריות פטור. [אולם בלבוש אה"ע (סי' כ') ראיתי שכ' דשחוף אינו אוסר אשה על בעלה רק מדרבנן יעי"ש ובס' עצי ארזים, וא"כ א"ש] ויעי' אה"ע (סי' כ' בב"ש סק"ה) ובהגהות הגריש"ן, ולק"מ דשחוף היינו משמש מת כמ"ש הרמב"ם וכן פרש"י, הן אמת שבדעת התוס' שם ד"ה שחוף הבין המנ"ח (מצוה רס"ו) דמתקשה רק אינו מזריע, אבל יעי' בב"ח אה"ע (סי' קע"ח) שהבין בכוונתם שג"כ אינו מתקשה כלל - ויעי' בת' תשב"ץ ח"ג (סי' שכ"ז) שכ' דבר חדש מאד דגם בספיקא דדינא אמרי' ספק ממזר מותר מה"ת אמנם מי שבא מספק ערוה אסור מה"ת כיון דספק ערוה אסור מה"ת יעישה"ט, נראה סברתו ג"כ דהממזר תלוי העיקר באיסור ביאה.<BR> ומצאתי ראיתי בת' חלקת יואב ח"א אה"ע (סי' ג') שנשאל בא' שנולד לו מכה בביצה הימנית והגיע עד שערי מות וחתכו הרופאים הביצה אם צריך לגרש את אשתו, וכ' לחדש דכל שנעשה בידי אדם מחמת פק"נ לא מיקרי פצוע דכה ולא מיפסיל כלל, כיון דאמרה תורה דפצ"ד יהי' דומה לממזר שיהי' בידי אדם, וכיון דממזר יצירתו רק בעבירה, ה"נ בפצ"ד לא אסרה התורה רק אם המעשה בא ע"י איסור לאו דסירוס יעי"ש שכ' כן להלכה ולמעשה, אולם בת' אבני נזר אה"ע ח"ב (סי' רל"ז) חולק עליו וכ' ואינו נראה שהרי עלה לראש אילן והכהו קוץ דחשיב בידי אדם, אף שלא נתכוון. והטעם כתבתי בתשובה דילפותא דפ"ד מממזר הקישא הוא, ובהיקש קיי"ל דון מינה ומינה, וע"כ כמו בממזר נתכוון להטיח בכותל והטיח בערוה דחייב, דמתעסק בחלבים ועריות חייב ופשוט דהוי ממזר ה"ה בפצ"ד אף שלא הי' מתכוון חשיב בידי אדם, מזה מוכח דאף שלא הי' בעבירה דדשא"מ מותר, מ"מ חשיב פ"ד וכ"ש בהוצרך ליטלו משום פק"נ עכ"ל, נראה אפוא דהגאז"ל נחלקו בפ"ד, אבל בממזר גם האב"נ מודה דבמקום פק"נ באופן שאין עבירה שאין הולד ממזר, ואי"ל דלדעתו ז"ל חוזרין ומלמדין ממזר מפ"ד, דהרי קיי"ל דממזר בעי יצירתו בעבירה וע"כ דאין חוזרין ומלמדין:<BR> ואם כנים הדברים י"ל אם גם בעלה בלבו טינה עד שאמרו הרופאים שאי"ל תקנה עד שיבעול ועבר ובעל, לא יהי' הולד ממזר, יעי' סנהדרין (ע"ה.) דנראה דדומה לפק"נ, וכ"כ בנמק"י שם ובחי' הר"ן שם ובפסחים (כ"ה.), אולם יעי' בת' רדב"ז ח"א (סי' ב') ובת' חו"י (סי' קפ"ב) ובתוס' יוה"כ יומא (פ"ב.) שדעת שלשתן נראה דאינו חשיב ממש פק"נ ואכ"מ ואני מסתפק מי שבא על הערוה והוליד ממנה ממזר, ואח"ז עשה תשובה מאהבה, דזדונות נעשין לו כזכיות כמ"ש ביומא (פ"ו.) הדין נותן שיתטהר הממזר דלמפרע לא היתה הביאה בעבירה, ואם כי הביאה בעצם ביאת איסור היתה, אבל הוא לא עבר עבירה והדין נותן שלא יהי' הולד ממזר וכהנ"ל, ואולי פסול הממזר הוא פסול עצמיי, דלטיפה פסולה מוסרין נפש פסולה, ומש"ה אם הוליד ממזר הרי הוא מעות לא יוכל לתקן אא"כ מת הממזר, וכעין זה יש לדון בפסול דמצהבב"ע, בעשה אח"כ תשובה מאהבה או השיב את הגזילה ויתיישב קו' התוספת סוכה (ט'. ול.) יעי"ש שהקשו דל"ל קרא לפסול גזול בסוכה ולולב ביו"ט ראשון תיפ"ל משום מצהבב"ע, ולפימ"ש נפ"מ באם השיב אח"כ הגזילה, וכן מה שהקשו ממצה של טבל י"ל נפ"מ בעשה תשובה, וי"ל הרבה ואכ"מ, גם י"ל נפ"מ בגזל ע"מ להשיב יעי' תוס' פסחים כ"ז:
<h2>סימן עה</h2>
<big>בן הסמוך על שלחן אביו, וי"ל דירות מיוחדים ומשרתים מיוחדים, ואינו אוכל ע"ש אביו רק לפרקים, אולם בית האפי' ובישול הוא ביחד, איך יתנהג בבדיקת חמץ, אם מחויב לעמוד אצל אביו בשעת ברכה לצאת יד"ח הברכה, או יכול לברך בעצמו ולבדוק חדרים שהוא דר בהם, - נ"ל שיתן האב במתנה להבן איזה ימים קודם בדיקת חמץ, כל החמץ הנשאר בכל הבתים, ואז יוכל לברך בעצמו בלא שום ספק. (ת' מהרש"ם מהד"ד סי' רצ"א): </big>
<h2>סימן עו</h2>
<big>מצות אכילת תרומה מתחלת משעת הגבהה, ואם ההגבהה לא הי' כתקנה לא קיים המצוה כלל, וכמו אם הוליך הדם שלא ברגל הקרבן פסול, משום דמצוה על הדם לזורקו, וע"כ החוב להוליכו, ואם עשה הולכה שלא כראוי פסול, ה"נ בתרומה שהוא חובת התרומה, וע"כ החיוב להגיעה לפיו, ואם הי' שלא כראוי לא קיים המצוה, כגון אם גחין ואכיל וכדומה, וה"ה באכילת פסח וקדשים, שמצוותם עליהם, וכן מצה כיון דאיתקיש אכילתו לאכילת פסח, נראה דגם מצות אכילת מצה מתחלת משעת הגבהה, וכן מצות אכילת מרור. (שו"ת אבני נזר או"ח סי' תקל"ה): </big>
<h2>סימן עז</h2>
<big>נראה לדינא למ"ד אין הפסח נאכל אלא עד חצות, וה"ה מצה, דלאחר חצות מותר לאכול, וע"כ נראה דאם בתחלת הסעודה או באמצע רואה שהוא קרוב לחצות, יאכל כזית מצה על תנאי, אם הלכה כראב"ע יהי' לשם אפיקומן, וימתין עד לאחר חצות ויאכל סעודתו, ואח"כ יאכל שנית אפיקומן ויוצא ממנ"פ, אם הלכה כראב"ע דעד חצות, יוצא באפיקומן ראשון, ואחר חצות מותר לאכול ד"א, ואם הלכה כר"ע דעד שיעלה עמוה"ש, יוצא באפיקומן השני, (שו"ת אבני נזר או"ח סי' שפ"א): </big><BR> יעי' בס' אוצרות יוסף להג' מהר"י ענגיל ז"ל (ח"ב. או"ו) שיצא לדין בזה:
<h2>סימן עח</h2>
<big>ע"ד שאלתו אם מותר להדליק העלעקטרי ביו"ט - כבר נשאלתי ע"ז בווין, והוריתי לאסור כי הדבר ברור, כי ענין עלעקטרי הוא ממש הולדת אור כענין הוצאות אש מן האבנים, והוי מוליד באיסור ביו"ט, ואין בזה נדנוד ספק כלל, וגם כל הרבנים בווין אשר גלו שמה מחמת המציק מהמלחמה הנוראה, ובתוכם נמצאו כמה וכמה גדולי הדור מצוינים כמו הגאון האמתי המפורסם כקש"ת מו"ה יוסף ענגיל ראבד"ק קראקא יצ"ו ז"ל ולהבדיל בין החיים הגאון המובהק מו"ה מנחם מענדיל שטיינבערג שליט"א אבד"ק הסכימו לאסור, ואין הענין סובל אריכות. הק' מאיר אראק טארנא. </big>
<h2>סימן עט</h2>
<big>נראה דין חדש דלבשל דברים המרים עבור חולה אסור ביו"ט מן התורה דמיקרי אינו שוה לכל נפש, וז"ב, </big><BR> יעי' בשו"ת בגדי כהונה להגה"ק משולם זלמן הכהן ז"ל או"ח (סימן ד - י) דנראה דעתו ז"ל להתיר:<BR> <big>ועוד יותר נראה דמאכל שאי"ר לרוב בנ"א כגון שהוא מפילפול הרבה, אף שזה האיש אוכל כן, אינו שווה לכל נפש מקרי, ואסור ביו"ט לעשותו, אבל זה צ"ע עוד. (שו"ת חלקת יואב ח"א או"ח סי' כ"ו): </big>
<h2>סימן פ</h2>
<big>בפה עירי נוטלים השוחטים הנוצות של התרנגולים כל השנה, ונשותיהם של השוחטים תולשין הנוצות, והן תולשין גם ביו"ט, - ואמרתי להם שהוא אסור מדרבנן בודאי, ואפשר גם מה"ת. גם יש איסור מוקצה, חוץ מזה ראיתי דהשוחטים מרעה אל רעה יצאו, ותולשין הפעניס מהכנף ג"כ, ובזה יש איסור תורה ברור לכ"ע: ולאשר שזה דבר חדש שאלתי זאת למורי הגה"ק שליט"א מסוכטשוב והסכים ג"כ לאיסור, (שם סי' כ"ה): </big><BR> יעי' בת' אבני נזר או"ח ח"ב (סי' שצ"ג) שכתב אליו בזה"ל באמת כל דבריו בזה אינם ברורים וכו' וכמדומה לי שאין בדברי כבודו יותר טעמים לאיסור ונדחו. אך נראה לי לאסור מטעם אחר לפי מה שחדשתי זה רבות בשנים וכו' יעישה"ט:
<h2>סימן פא</h2>
<big>ע"ד שאלת כ"ח אם יש להלל תשלומין אם שכח ביום א' לומר ביום השני כמו דיש תשלומין לתפילה: הדבר ברור דאי"ל תשלומין דהרי קיי"ל דתפילת מוספין אין לה תשלומין, והטעם כתבו תר"י דאינו רק שבח משא"כ שאר תפילות הן רחמים, אין בקשת רחמים עובר, וא"כ ה"ה הלל דאינו רק שבח לא שייך תשלומין גביה. (שו"ת שואל ומשיב מהד"ת ח"ד סי' קל"ה): </big>
<h2>סימן פב</h2>
<big>ע"ד שאלתו בחכמה בדין מי שלא קידש על היין בליל שב"ק דהלכה פסוקה דיש לו תשלומין ביום, אם מותר לו לשתות מים בבוקר קודם התפילה כיון שכבר חל עליו חובת הקידוש: לפענ"ד רשאי לשתות קודם התפילה, כיון שאין בידו לקדש אז במקום סעודה אינו חל עליו חובת קידוש, (שו"ת שערי דיעה ח"א (סי' ב') מהג"מ חיים יהודה מסאסניצא ז"ל): </big><BR> לכאורה יעי' ברכות (כו.) טעה ולא התפלל שחרית מתפלל מנחה ב'. וכתב בחי' הרשב"א ומיהו דוקא בזמן תפילה לפי שכיון שהוא זמן תפילה והוא עוסק בתפלתו. חוזר ומשלים מה שטעה בתפלותיו. אבל שלא בזמן תפלה לא ע"כ. וכן הוא הלכה באו"ח (סי' ק"ח). וא"כ י"ל ג"כ בקידוש, דאין חל חובת תשלומין קידוש של לילה, עד שיבוא זמן קידוש היום:<BR> אבל ז"א דבקידוש אינו מפאת תשלומין רק דכולו יומא דשבתא זמניה הוא, כמ"ש בחי' המאירי פסחים (קה.) לענין הבדלה ויעי' בטור יו"ד סי' שמ"א דהלכה דמי שהי' אונן במו"ש מבדיל למחר ודו"ק ויעי' בטור או"ח (סי' רע"א) דדעת הרמב"ם ז"ל דגם בלא קידש בלילה במזיד יקדש למחר, וכן הלכה. והרי כל דיוקו של הרשב"א הוא מדלא אמרו טעה ולא התפלל שחרית קודם חצות יתפלל לאחר חצות. ובקידוש הרי באמת אמרו בפסחים (קז.) מי שלא קדש בע"ש מקדש והולך כל השבת כולה, - שו"ר במנ"ח מצוה ל"א שנסתפק בזה אי בקידוש הוא מנטעם תשלומין ואכמ"ל:<BR> יש לדון בזה לפי דעת הר"י הובא ברא"ש פסחים (קא.) דאם מקדש שלא במקום סעודה, מה"ת יוצא ידי קידוש ורק מדרבנן אינו יוצא יעי"ש. והלא דעת הרבה ראשונים דקידוש על היין הוא מה"ת, וגם להאומרים דמה"ת באמירה בעלמא סגי יעי' במנ"ח (מצוה ל"א) דהוכיח דא"י בתפילה כיון דאין מזכירין בה יציאת מצרים. וא"כ אותו חיוב קידוש דאו' חל עליו גם קודם התפילה, ואפי' לדעת הרא"ש שם דקידוש שלא במקום סעודה גם מה"ת א"י. הלא מה"ת מותר לסעוד קודם התפילה, וי"ל הרבה:
<h2>סימן פג</h2>
<big>וע"ד שנסתפק עוד בחכמה בהכוונה של התשלומין אם צריך לקדש ב' פעמים א' בשביל לילה וא' בשביל יום: נראה הכוונה דבשעת קידוש של שחרית צריך לכוון דעתו שיצא גם יד"ח קידוש של ערב ולא סגי בסתמא, וכבר הארכתי בזה אם בפעולה אחת יכול לצאת ידי חובת ב' דברים, והכא מסתמא שהכל הוא ענין אחד, שכן היתה המצוה בתחילה לקדש בלילה וביום, (שם): </big>
<h2>סימן פד</h2>
<big>פעם אחת בא לידי שהתפללתי מנחה ואח"כ אמרתי סדר קרבנות והייתי כמתמי' בעיני אאמו"ר, והראיתי לו דברי מהרש"א בח"א סוכה (נג.) גבי משם לתפלת המנחה משם לתמיד של בין הערבים וכו' משמע דבבקר יש להקפיד לומר עבודת התמיד והקטרת קודם להתפילה, ולא בערב, וגם אני לא אמרתי אלא כדי להקדים פן יעבור עונת מנחה, (שו"ת פתחי שערים (סי' ו') מהג"מ ישכר ז"ל אבד"ק טשענסטכוב): </big><BR> ומצאתי בשו"ת רמ"ע מפאנו (סי' י"ד) שהביא הש"ס סוכה (נג.) וביארה באריכות כדרכו בקדש, וסיים וז"ל ולפי דרכנו למדנו לכל הבא לעסוק בסדר הקרבנות שיקדימה לתפלת השחר וכו', ובמנחה איכא למימר שיהא סדר עבודה מאוחר לתפילה, ואמנם ישראל בני נביאים לא נהגו כן, יעי"ש. אולם יעי' בשו"ת תשב"ץ ח"ב (סי' קס"א) שהאריך להוכיח דגם בזמן שביהמ"ק הי' קיים והקריבו תמידין, גם אז התפללו ג' תפילות בכל יום, אם כי תפילות כנגד תמידין תקנום, והביא סוגיא זו בזה"ל משם לתמיד של בין הערבים משם לתפילת המנחה ע"כ. הנה דבאמת גם במנחה הי' סדר העבודה קודם לתפילה. ויעי' בחי' המאירי סוכה שם דנראה דהי' לו גירסא אחרת לגמרי בהש"ס:
<h2>סימן פה</h2>
<big>ע"ד שאלתו אם משרתת מחללת שבת בפרהסיא בשולה אסור משום בשול עכו"ם: לכאורה כיון דכל עצמו של איסור בשול עכו"ם הוא משום חתנות, הרי בזו לית בה איסור חתנות, אבל יעי' בר"ן ריש חולין דעושה יי"נ, וע"כ דלא פלוג, ועוד יש ראיות רבות דבשולה בשול עכו"ם, וצריכים לזרז העולם שאין נזהרים בזה, (שו"ת טוטו"ד מהדת"ל ח"ב סי' ט"ז): </big><BR> וביחוד צריכין לדקדק בזה בזמננו אשר רוב המשרתים מחללין שבת בפרהסיא, ובפרט אותן שהנם בחברת מפלגות הפועלים פועלי עון, -<BR> יעי' בת' מהרש"ם מהד"ת (סי' רס"ב) שכתב לחדש דבחלב אין בה משום בשול עכו"ם, שהרי כתב הרמב"ם ה' מ"א (פי"ז הי"ד) דחלב נאכל חי יעי"ש, וכן נראה מד' התוס' תענית (ל.) ד"ה ערב ט"ב:<BR> וכן קאווע וטשעקאלאדע אין בהם משום בשול עכו"ם, ערדעפעל אם נתבשלו ע"י עכו"ם אסורין משום בשול עכו"ם, אבל בנצלו ע"י עכו"ם יש להקל. אמנם בצלים שטיגנן עכו"ם יש בהם משום בשול עכו"ם יעי"ש:
<h2>סימן פו</h2>
<big>ע"ד שאלתו שאלת חכם בדין המבואר בש"ע או"ח (סי' שכ"ח) בחשיב"ס שצריך לבשר דשוחטין בשבילו בשבת ואין מאכילין אותו נבלות, איך הדין אם החולה הוא קטן: הנה נלענ"ד כיון דכל הטעם דשוחטין עבור חשיב"ס ואין מאכילין אותו נבלות אף דשבת בכרת ונבלה בלאו, כתב הר"ן ז"ל משום דבאכילת נבלה עובר על כל כזית וכזית, וריבוי לאוין חמור מכרת א'. והנה נראה מד' הפוסקים דאיסור להאכיל לקטן בידים מה"ת הוא, וא"כ ה"ה כמו איסור נבלה, וכן נראה מסתימת הפוסקים שלא חילקו בזה בין גדול לקטן. (שו"ת שם ארי' חלק או"ח סי' ג'): </big>
<h2>סימן פז</h2>
<big>נ"ל דין חדש דלכתחילה יש ליזהר שלא להוריד בתפילת המוספין לפני התיבה פחות מבן עשרים, אחרי אשר תפילת המוספין בודאי לא נתקנה אלא במקום קרבן מוסף, ומה"ט נשים פטורות מזה, שלא היו חייבים בשקלי צבור שממנו מוספין באין כמ"ש בת' בשמים ראש ובת' רע"א, וא"כ גם בפחות מבן כ' שלדעת הירושלמי פ"א משקלים דאין ממשכנין אותו, אפשר דה"נ אינו מוציא את הגדול ויותר מבן כ' וצע"ק: והנה דעת הרא"ם עה"ת דבן עשרים שבמדבר דכתיב כל יוצא צבא, מונין לשנת עולם מתשרי, ויום א' בשנה חשיב שנה, ולענ"ד נראה דהכוונה על מעל"ע ממש, (שו"ת שערי דיעה ח"א סי' ז'): </big><BR> ראיתי בשפת אמת על מסכת ר"ה (ב) שכתב. והנה לענין נקי יהי' לביתו שנה אחת. לכאורה ג"כ בר"ה גומר השנה. אך לא מסתבר לומר כן מאחר דהטעם הוא משום ושמח א"א אשר לקח, מסתבר דמונה שנה משעה שלקחה עכלה"ק. וכן הוא הוראות לשון מוני המצוות ז"ל שכתבו "שנה שלימה מיום הנשואין" ויעי' כתובות (ח.) דאומרים יב"ח מחמת הילולא שהשמחה במעוט, וכתב בחי' הריטב"א שהוא משום נקי יהי' לביתו שנה אחת ושמח וגו' וד"ל:<BR> שמעתי בשם כ"ק זצ"ל לחקור במה שאז"ל בסוטה (מד.) חדשה פרט למחזיר גרושתו, אם ז"ד למעט שמחה מפאת הלקוחין של עכשיו. אבל אם גירשה יחזר ונשאה תוך שנה לנשואין הראשונים, שפיר איכא מצות שמחה עכ"פ מפאת הליקוחין הראשונים, או דילמא גם בכגון זה נתמעט מצות שמחה:
<h2>סימן פח</h2>
<big>מינקת שפסקה מלהניק תוך כ"ד חודש, יש להקל עליה שלא תתענה בג' תעניות, כיון דאבריה מתפרקין ואין נפשה חוזר עליה עד כ"ד חודש, כמ"ש ביו"ד סוף סי' קפ"ט. (הגהות מהרש"ם או"ח סי' תק"ן): </big>
<h2>סימן פט</h2>
<big>בשבת שבין המצרים אם יש ביטול עונג שבת במניעת אכילת פרי חדש מותר לאכלה, ויברך מקודם ברכת פרי ואח"כ זמן ויאכל, אך אם כבר בירך ברכת הפרי על פירות אחרים שעדיין לפניו יאכל הפרי החדש, אבל בלא ברכת זמן. (שו"ת אבני נזר או"ח סי' תכ"ח): </big>
<h2>סימן צ</h2>
<big>גדולי הדורות פירשוה שאם מנה מיום שלשים על סמך שמימות עזרא לא מצינו אלול מעובר והתענה בעשירי, ונתברר לו בלילה שנתעבר אלול ושלמחר יהא עשירי, צריך להתענות, וכמו שאמרו שם - ר"ה כא. - ברב נחמן כל יומא יתיב בתעניתא ולאורתא אתא איניש א"ל למחר יומא רבא וכו', וכיוצא בזה בתשעה באב פטור. (חי' המאירי על מס' פסחים נד) </big><BR> הוא דבר חדש ונראה הטעם יעי' ר"ה (כא.) א"ל דם תהא אחריתו ופרש"י הריני מת על ידך שתזקיקני להתענות ב' ימים וב' לילות, וכיון דיש בו חשש סכנה, בט"ב דרבנן פטור מלהתענות, והרי מה"ט אין חוששין ביוה"כ לספיקא דיומא:<BR> ויע"ע בתוס' ר"ה שם ד"ה לוי, שדעתם ז"ל דגם שמה ביוה"כ לא עברו איסורא דאורייתא, דאתם אפי' שוגגים וכו' וכ"כ בחי' הרשב"א. ויעי"ש בטו"א דהאריך לתמוה ואכ"מ:
<h2>סימן צא</h2>
<big>הרואה ערי יהודה בחורבנן אומר ערי קדשיך היו מדבר וקורע, הכי קיי"ל בש"ע או"ח (סי' תקס"א ס"א). וראיתי להגאון מ' חיד"א ז"ל בספרו ברכי יוסף שם שכ' וז"ל כתב מז"ה הרב בעל חסד לאברהם זצ"ל, נהגו העולם שלא לקרוע על חברון תובב"א, ושמעתי בשם גדולים לפי שחברון מערי מקלט שניתנו ולאו מערי יהודה מיקריא וכתב בגליון בר ברתיה הרב הגדול בדורו מוהר"ר אברהם יצחקי ז"ל שדברים חלושים הם, ואף אנא אמינא דאין לסמוך ע"ז עכ"ל: ולענ"ד ד"ז תלוי ברבוותא ה"ה הרמב"ם ובר פלוגתיה הראב"ד בפ"ד מה' עכו"ם, דהרמב"ם כחב אין אחת מערי המקלט נעשית עיר הנדחת שנאמר באחת עריך, אולם הראב"ד השיג עליו וכתב דלא נאמר זה אלא על ירושלים, אבל כל ערי המקלט נתנו השבטים מחלקיהם יעי"ש, וכמו"כ יסברו בנ"ד וד"ל: ולפי טעם זה נראה דעל פרוודהא דחברון לכ"ע חייבין לקרוע, דהא ניתן לכלב בן יפונה כמ"ש במסכת מכות (י.), אבל לא אדע אם גם הרואה כפר או מגרש יהודה בחורבנו חייב לקרוע, דאפשר הרואה "ערי" יהודה דוקא אמרו דחייב לקרוע: </big><BR> יעי"ש בכ"מ שכתב ודעת רבינו שמאחר שנתנו אותם מחלקיהם ואינם מיוחדים לנותנים לא קרינן בהו שעריך עכ"ל ויעי"ש במ"ע ובלח"מ. ודעת הראב"ד נראה דחשובים הם עדיין בחזקת אותו השבט, ורק מסרו אותם לצבור לזה לבד לנוס שמה כל מכה נפש בשגגה, - ואי"ל אכתי הרי נתנו ללוים ושלהם המה יעי' ברמב"ן פ' קרח עה"כ בארצם לא תנחל, שכ' "כי הערים אשר נתנו להם ערי מקלט היו ולצורך ישראל הן" ע"כ. וד"ל. אולם נראה דזה תלוי בפלוגתא דר"י ור"מ במכות (יג.) אי הרוצחים היו מעלין שכר ללוים או לא. ויע"ע במשנה מעשר שני (פ"ה משנה י"ד) ר"מ אומר כהנים ולוים אין מתודין שלא נטלו חלק בארץ, ר"י אומר יש להם ערי מגרש, ויעי"ש בירושלמי אתיא דר"מ כדעתי', ור"י כר"י, אבל יעי' מכות (יג.) דמסיק מחלוקת במ"ב עיר אבל בשש ערי מקלט ד"ה לא היו מעלין להן שכר, ובאמת המעיין ביהושע (כ - כא) יראה אשר שש ערי מקלט מתחילה הפרישום לע"מ ואח"כ נתנו ללוים ולהיפוך במ"ב עיר מתחילה ניתנו ללוים, ומשנעשו נחלת לוים קלטו כמו שקלטה מחנתם גם במדבר. [אם כי אפשר דגם שש ע"מ לא היו קולטות מקודם שנתנו ללוים, יעי' חינוך מצוה ת"ח] וראה זה דבר חדש באור החיים פ' מסעי (לה. ו.) שכ' וסובר אני שבן לוי נדחה מפני ישראל הגולה אם רבו הרצחנים והוצרכו לשש עיירות ידחו הלוים מהם עכלה"ק, וכן כיון לזה הגאז"ל בפנים יפות, ובאמת אני מסופק בדעת הרמב"ם דאין א' מערי מקלט נעשית עיר הנדחת, דלא מקרי עריך, דאולי דוקא בשש ע"מ השייכים לכל בנ"י קאמר משא"כ במ"ב עיר דפסק הרמב"ם כר"מ הנ"ל אפשר דחשיב שעריך של לוים, או"ד סתם ע"מ קאמר וגם מ"ב עיר בכלל יעי' במלמ"ל פ"ח מה' רוצח ה"ח, ואכמ"ל:<BR> וראיתי בתוספתא פ"ק דביכורים ר"י אומר הי' ר"מ אומר כהנים מביאין ולא קורין מפני שלא נטלו חלק בארץ ואני אומר כשם שנטלו לוים כך נטלו כהנים ע"כ, ובעניי פלא לא אוכל שאת הלא מקרא מלא ביהושע (כא. יג.) ולבני אהרן הכהן נתנו את עיר מקלט הרצח את חברון ואת מגרשיה, ועוד מקראות רבות יעי"ש, עד שמצאתי בתוספת ר"י החסיד עמ"ס ברכות (כ:) שמביא תוספתא זו וכ' אבל קשה להר"א למה אומר שלא נטלו הכהנים חלק בארץ והכ' בספר יהושע שהיו להם ערים לבני אהרן, ושמא יש שום פסוק שממעט אותם מדין נחלה עכ"ל, ר"ל כי לא היו הערים האלה נחלתם ממש, כ"א היו להם לבית דירה:<BR> יעי' כתובות (קיב.) דבחברון הוי קברו שכבי, ולכאו' פלא הא ע"מ היתה ואין קוברין מתים בע"מ כמ"ש במכות (יב.), ואולי חוץ לעיר ולמגרש קברו, גם אפשר הכוונה על קודם הבדלה לע"מ:
<h2>סימן צב</h2>
<big>יש לחקור אם בזה"ז נוהג ערי מקלט או לא, וראיתי להחינוך (מצוה ת"י) שכ' שנצטוו ב"ד של ישראל לשלוח מכה נפש בשגגה מעירו ולהושיבו בערי מקלט וכו' ונוהגת מצוה זו בזמן שישראל על אדמתן וסנהדרין של ע"א יושבין במקומן המוכן להם בירושלים לדון ד"נ עכ"ל. נראה איפוא דכל המניעה שינהוג בזה"ז הוא מפאת דחשיב ד"נ, ואין דנין ד"נ בזה"ז, הא ערי מקלט יש גם בזה"ז, - ויעי' מכות (יב.) ג' טעיות עתיד שרו של אדום לטעות טועה שאינו קולטת אלא בצר וכו' ופרש"י שבתחילה יפרע ממנו כשיגיע הקץ להקרב ע"כ, ולא חשב ג"כ טועה שאין ערי מקלט בזה"ז דהיינו קודם הקץ: </big><BR> אמנם התם באמת קשה דר"ל הוא דקאמר לה ואיהו הא ס"ל ביבמות (פא:) דקדושה שניה לא קידשה לעת"ל, וא"י היום כמו חו"ל, והרי אמרו בספרי פ' מסעי דאין ערי מקלט בחו"ל, ואולי י"ל דקיבוץ גליות יהא קודם הקץ, יעי' מגילה (יז:) ובזוה"ק פ' שמות:<BR> <big>אולם יעי' מכות (י:) עיר שאין בה זקנים אינה קולטת דבעינן זקני העיר וליכא, וידוע דזקנים היינו סמוכים ובזה"ז ליכא סמוכין. עוד אמרו שם עיר שרובה רוצחים אינה קולטת, ובהשגות הראב"ד פ"ו מה' רציחה הי' לו הגירסא בהרמב"ם שם עיר שיש בה רוצחים, דהיינו אפי' יחידים, והרי בזה"ז יש בכל ערי א"י עכו"ם שחשודין על שפ"ד יעי' ע"ז (כא:): עוד י"ל לדעת האומרים דעולי בבל לא כבשו את עבר הירדן יעי' רש"י חגיגה (ג:) ובהשגת הראב"ד פ"ד מה' שמיטה ויובל ה' כ"ח, ובמשנה למלך שם הכ"ו, וקדושה ראשונה הרי קיי"ל דלא קידשה לעת"ל, וא"כ השלש ע"מ שבעבר הירדן כמאן דליתנייהו דאין ע"מ בחו"ל, ושוב גם אותן שלש שבא"י אינן קולטות כדתניא בספרי פ' מסעי שש ערי מקלט תהיינה שאין קולטות עד שיהיו שש, ולפי"ז גם בבית שני לא הי' נוהג ע"מ, אם לא שנא' דלאחר שבטלה קדושת עבר הירדן הי' רשות להפריש תחתיהן כל השש ע"מ בא"י. - ויעי' סוטה (מח:) משחרב ביהמ"ק ראשון בטלו ערי מגרש ופרש"י ערי לוים שהטעינן הכתוב מגרשות: עוד א"ל כיון דלאחר שגלו ישראל מא"י בטלה חילוק הארץ, כמו שיתבאר אי"ה לקמן (סי' צ"ג), וא"כ בטלה ג"כ הפרשת מ"ח עיר ואינם שייכין עוד ללוים, וא"כ נראה דאינם קולטין עוד: </big><BR> ומצאתי בת' רע"א מהד"ת (סי' ג') בא' שהרג נפש בשגגה, שכ' אף דלענין חיוב גלות אין לנו לדין בזה, דנראה דמעיקר הדין החיוב גלות רק בזמן שיש ערי מקלט שיגלה וישב בע"מ וכמו שנראה כן מלשון הרמב"ם רפ"ה מה' רוצח וכנראה דמשום זה לא נזכר בש"ע דיני גלות בכלל ובפרט עכ"ל, ולא העיר בכל מ"ש בעניי, ויע"ע באור זרוע בתשובות (סי' ג') בש"ן שהרג בשגגה:<BR> ראיתי בסה"ק חסד לאברהם מעין ג' נהר י"ג שכתב דצפת היא אחת מערי המקלט להציל נפשות עכ"ל, והוא פלא, ואולי הוא ממ"ב עיר כי השם צפת אינו מוזכר בתנ"ך:<BR> <big>ומצאתי בתשובות הגאונים (סי' רמ"ט) שכ' מכות דאו' ליכא האידנא משום דקיי"ל הוסיף לו רצועה אחת ומת ה"ז גולה, מכאן למדין שאין מכין מכות דאו' שאם נתחייב גלות כיצד הוא עושה ולהיכן הוא גולה עכ"ל, נראה ג"כ דעת הגאונים ז"ל דהאידנא ליכא ע"מ: שוב מצאתי ברבינו ירוחם סוף חלק מישרים שהביא בשם רבינו אברהם שכ' ע"ד הרמב"ם ה' רוצח אימתי קולטת ערי מקלט שדינים אלו נוהגים גם בזה"ז וצ"ע: </big>
<h2>סימן צג</h2>
<big>ע"ד מסחר האתרוגים בשנה זו שהוא שנת שביעית: אין דעתי נוחה כלל, ועוד בשני שביעית שעברו בעוד לא היו פרי אילנות ביד ישראל הי' לי דין ודברים את הגאון מהר"ש סאלאנט נ"י איך להשתמש באתרוג מאה"ק, כי לפי דעת הרמב"ם פ"א מה' תרומות דקדושה שנייה קידשה לעת"ל שביעית הוא מדאו'. וקיי"ל אין קנין לעו"כ בא"י, והפירות יש להן קדושת שביעית ואסור להוציאן מא"י לחו"ל, ואסור לסחור בהם ואסור ליתן דמי אתרוג למי שלא שמר את המעות לאכלן בקדושת שביעית: וע"כ כאשר כבר הוציאו סוחרי אתרוגים מא"י השתדלתי שישלחו לי אתרוג באופן שאשלם דמיו אחר החג ותיכף אחר החג צויתי לטגן את האתרוג ולאכלו בקדושת שביעית ואח"כ שלחתי את המעות, ושוב אינו חל קדושת הפירות כדאיתא בע"ז (סב:): כ"ז הי' אז ועתה שהאתרוגים המה פירות שביד ישראל ודאי עלינו להנהיג בהם קדושה שלא להוציאם לחו"ל ושלא לעשות בהם סחורה, ואע"ג שהתירו הגאונים העבודה מרוב דוחק ושלא לדעתי ורצוני כלל, מכ"מ קדושת שביעית נוהג בהם, (שו"ת משיב דבר מהגאון נצי"ב ז"ל ח"א סי' ו'): </big><BR> ויש מקילין יעי' בת' שערי דיעה ח"ב (סי' ח') שהאריך בזה וסיים ע"כ דעתי דאין להחמיר באתרוג שנלקח מגינת הנכרי, וגם בנלקח מגינת ישראל יש לצדד להתיר בשעת הדחק, ויע"ע בת' הגאון מ' מרדכי גימפל ז"ל מראזינאי נדפסה בת' ב"ש או"ח (סי' ל"ו) שכ' בשל גויים אין לחפש ולגבב חומרות, וגם כשהייתי בירושלים עיה"ק תב"ב ושאלתי לידי"נ הגאון ר"ש סלאנט נ"י מאתרוגים דשנה הזאת שנת השמיטה, והגיד לי שהזהיר לקנות ולמכור רק של גויים, ובזה הכריעו רובם ככולם דיש קנין לגוי בזה"ז להפקיע מחיוב. אבל בשדות ישראל חלילה לחפש קולות יעי"ש, ויע"ע בת' אבני נזר יו"ד (סי' תנ"ח) שכ' לענין למכור השדות בא"י טרם חל שנת השמיטה על שטר מכירה, דאם יש הפס"מ במה שינהוג קדושת שביעית בהפירות יש להקל, אבל לא באין הפס"מ יעי"ש:<BR> <big>[יע"ע בת' ציץ הקדש (סי' ע"ו) שהגה"ק מהורמי"ל ז"ל דיסקין אמר עיצה אשר בצירוף האתרוגים ישלחו גם בדי הדס ויבליעו דמי אתרוג בהדס, אבל הבלעה בלולב ל"מ, דבזה"ז המה בר שביעית שנכנסו בשמינית, וע"ד ההוצאה מא"י, יעשו "תנאי מפורש" עם העכו"ם בעלי הגנות, כי אינם קונים מהם האתרוגים כ"א בבואם לעיר טריעסט ע"כ: השמטות]: </big>
<h2>סימן צד</h2>
<big>נראה דיש למנוע בא"י להדליק נר חנוכה משמן של שביעית בין לפני הביעור בין לאחר זמן ביעור, קודם הביעור, למ"ד אסור להשתמש לאורה, הו"ל כעין ביטול מ"ע לאכלה, וגם למ"ד מותר להשתמש לאורה, לשיטת האומרים דמותר השמן שבנר חנוכה עושה לו מדורה, ה"ה כהא דבכורות (יב:): וגם לאתר זמן הביעור, לדעת הרמב"ם דמצותו בשריפה אפשר דלא דמי לשמן שריפה דמדליקין בו, דהתם התורה התירה בפירוש הנאה בשעת ביעורו, וליכא למיחש לרוצה בקיומו בזמן השיעור הדלקת נ"ח, משא"כ בשביעית, </big><BR> אולם בס' פתחי שערים מהג' מהר"י ז"ל מטשענסטחוב עמ"ס שבת (כא.) עמד ג"כ על דין זה, וכ' דתלוי אי נ"ח אסור לה"ל או מותר לה"ל יעי"ש, וע"ד פלפול א"ל דאפי' למה דקיי"ל אלה"ל ג"כ מותר להדליק בשמן שביעית, לדעת בעל המאור דמצוה דרבנן להנות ניתנה, והרי שביעית ניתן להדלקה ג"כ והבן. וי"ל:
<h2>סימן צה</h2>
<big>צ"ע אם גם בזמן הזה אסור לקצור קודם ט"ז ניסן, או נימא דרק כשיש עומר אסור, ומ"מ נראה דאסור משום שמא יבנה ביהמ"ק במהרה ונמצא דביטל הכתוב ראשית קצירכם, (שפת אמת על מס' מנחות ע.): </big><BR> וכן נראה דעת הג' ת' משכנות יעקב יו"ד (סי' ס"ד) יעי"ש, - אולם ז"ד בא"י אבל בחו"ל מותר לקצור קודם העומר כמ"ש הרמב"ם פ"ז מה' תמומ"ס הי"ג, ולדעת האומרים דקדושה שני' לא קידשה לעת"ל גם א"י בזה"ז דין חו"ל יש לה, רק שאסור בקצירה מטעם רבינו שמא יבנה ביהמ"ק:
<h2>סימן צו</h2>
<big>נ"ל דאפי' הי' אילן בירושלים אין מביאין ממנו ביכורים, כיון דקיי"ל ירושלים לא נתחלקה לשבטים, והנה כל ישראל שותפים בו ולא מטו שוה פרוטה לכל חד, ויש לדמותה ג"כ לקודם כיבוש וחילוק דאין חייבים בביכורים, וירושלים לעולם קודם חילוק הוא, (שו"ת אבני נזר יו"ד סי' תל"ז): </big><BR> הוא דבר חדש מאד - ולכאורה לפי"ז גם תרו"מ לא יהיו נוהגים בפירות ירושלים, כמו שלא נהגו בי"ד שכבשו וחלקו כדאיתא בכתובות (כד.), אבל המנ"ח (מצה רפ"ד) כותב בפשיטות דפירות ירושלים חייבים בתרו"מ מה"ת, ויעי' בת' רדב"ז (סימן תשל"א), וכן שמיטה לא היתה נוהגת קודם כיבוש וחילוק:<BR> וי"ל דאמרי' בב"ב (נו.) כל מה שהראה הקב"ה למשה חייב במעשר יעי"ש ברשב"ם דמפרש דלעת"ל לא יתחייב בתרו"מ כ"א ארץ ז' עממים. ואיתא בפסיקתא רבתי פ"א עתידה ירושלים להיות כא"י, ובספרי רי"פ דברים עתידה ירושלים להיות עד דמשק, וב"ב (עה:) עתיד הקב"ה להוסיף על ירושלים אלף טפף וכו' יעי"ש ובח"א למהרש"א ובמדרש תהלים (מ"ח) ובילקוט שמעוני שם (סי' תשנ"ג). וברש"י זכרי' (ט. א.) הביא ג"כ ברייתא דספרי, וכן הוא בילקוט שמעוני שם (סי' תקע"ה) ויעע"ש (סי' תע"ב) באריכות, ויע"ע במד"ר (בראשית ה. ויקרא י.) וברבינו בחיי פ' צו (ח. ד.). ויע"ע במגלה עמוקות (אופן קנה) ותתפשט ירושלים לכל צד ת"ת תחומי שבת יעי"ש ה"ט, [אולם יעי' פסחים (נ.) עד שהסוס רץ ומציל, ויעי' חי' הר"ן ב"מ (כח.) דעל סוס יכולין להלוך ט"ו פרסאות ליום, ויעי' סנהדרין (צז:) ד"ה סביב י"ח אלף פרסה, וביד רמה, ודו"ק]:<BR> ומעתה לדעת האב"נ מאיזה מקום יתנו לעתיד תרו"מ - יעי' סנהדרין (צא.) דלעת"ל יתנו תרו"מ - מירושלים הלא לא נתחלקה לשבטים, וסתמא נראה דגם מה שיוסיפו על ירושלים לעתיד לא יתחלק לשבטים, ומשאר א"י הלא לא יהי' מז' אומות:<BR> אמנם נראה כיון דחל פ"א חיוב תרו"מ על א"י בקדושה ראשונה ושניי', לא יתבטל ממנה גם לעתיד, אם כי יתבטל ממנה החלוקה, כמו דקיי"ל קדושה שניי' לא בטלה ע"י הגלות והחורבן, וכן בתי ע"ח אעפ"י שאי"ל עכשיו והי' לו קודם לכן, יעי' היטב ברש"י ערכין (לב:) והסברא נראה דכל דבר הקדוש קדושה עצמיית לא יתכן אצלו ביטול והפקעה דקדושה לא פקעה בכדי דלהיכן הלכה - ויעי' ברמב"ם פ"ד מה' עכו"ם ה"ד דמ"ח ערי הלוים בטלה מהם החלוקה, ואטו לא ינהוג בהם תרו"מ:<BR> וזה נראה כוונת הרמב"ם פ"ו מה' ביהב"ח הט"ז שכ' ולמה אני אומר במקדש וירושלים קדושה ראשונה קדשה לעת"ל, ובקדושת שאר א"י ל"ק לעת"ל, לפי שקדושת המקדש וירושלים מפני השכינה ושכינה אינה בטילה וכו' אבל חיוב הארץ אינו אלא מפני שהוא כבוש רבים וכיון שנלקחה הארץ מ דיהם בטל הכבוש, שהרי אינה מן א"י, וכיון שעלה עזרא וקדשה לא קידשה בכבוש אלא בחזקה שהחזיק בה, ולפיכך הוא מקודש היום ואעפ"י שנלקחה הארץ ממנו עכ"ל, ובכ"מ תמה מה כח חזקה גדול מכח כיבוש, ותו בראשונה שנתקדשה בכבוש וכי לא הי' שם חזקה יעי"ש, ואני אוסיף לתמוה מקידושין (כו.) דיליף דקרקע נקנה בחזקה מוירשתם אותה וישבתם בה במה ירשתם בישובה, מפורש איפוא דגם בביאה ראשונה קנו את א"י בקנין חזקה:<BR> אמנם נראה דבא"י יש ב' מיני קדושות, א' לצד היותה נחלת עם קודש וקניינם "ארץ ישראל". וכנודע דקדושת ומדריגת האדם מתייחסת על כל קנייניו, ובב"ר (נ"ח) ויקם שדה עפרון דהות נפילא וקמת, והרי אתה רואה כי קנין כספו של כהן אוכל בתרומה, ובספרי פ' עקב כל מקום אשר תדרוך כף רגלך וגו' דכל שאר ארצות שכובשים ישראל, קדוש בקדושת א"י, ויעי' ברמב"ם פ"א מה"ת ה"ג שכ' דכיבוש רבים ה"ה כא"י לכ"ד, וכ' בפי' רדב"ז משמע מהכא דיש לו קדושה כשאר א"י, ולבי מהסס בה דדילמא, דוקא שנוהג בה תו"מ מה"ת אבל לענין קדושת א"י ממש לא וצ"ע עכ"ל:<BR> אמנם סברת הרמב"ם הוא כמ"ש, [אם כי בודאי א"י י"ל מעלות נוראות נגד שאר הארצות כמבואר במדרשות וסה"ק וביחוד בסה"ק חסל"א מעין ג. ] ובב"ר פ' ח"ש שכון בארץ, השכן שכינה בארץ, היינו ע"י שישכון בארץ, ישכון עליה ג"כ קדושת השכינה, ויעי' נדה (מו:) ירושה ראשונה ושני' יש להן, ופרש"י ונצטרכו "ליורשה ולקדשה" בשניה, נראה אפוא דהירושה הוא הקדושה:<BR> והנה קדושה זו איננה עצמיית ומתבטלת בשעה שמתבטלת ממשלת ישראל מעליה, וזו היתה קדושת א"י בביאה ראשונה, וסיבת ביטולה והפקעתה, וכן נראה דעת הרדב"ז בפירושו על הרמב"ם פ"א מה' תרומות ה"ה, יעי"ש שתמה בהא דקדושה ראשונה לא קידשה לעת"ל, וכי קדושה שבהן להיכן הלכה, ותי' עם ד' הרמב"ם שנתקדשה ע"י כיבוש והרי בטל הכיבוש:<BR> אבל קדושה שני' יעי"ש ברדב"ז שכ' נתקדשה ע"י מאמר פה ולא בטלה, והוא דבר חדש מאד ועוד יותר מצאתי בחי' המאירי מגילה (י.) שכ' וקדוש האמור בארץ אינו בתודות ושיר, שאין קדוש תודות ושיר אלא בתוספת העיר והעזרות, אלא קדוש במאמר ובחזקה שמחזיקין בה בתורת א"י עכ"ל. [אמנם המאירי נראה מפרש כן גם אק"ר]. והיינו מלבד קדושתה לצד שהיא קנין כספם של עם קדש, עוד זאת קדשוה קדושה עצמיית. ולזאת קידשה ג"כ לעת"ל, - ויעי' בתוס' יבמות (פ"ב) ד"ה ירושה, או שמא הכל אם היו רוצים, ותמוה הכי הותר להם שלא לכבוש כלל את א"י, ולהנ"ל י"ל וצ"ע:<BR> ולכאורה א"כ הוא דמפאת קניינו לעם הקדש בזה חל על הארץ קדושת א"י, הרי אמרי' בע"ז (נג:) דאמר רחמנא ואשיריהם תשרפון באש, מכדי ירושה הוא להם מאבותיהם ואין אדם אוסר דבר שאינו שלו, הרי דאף קודם הכיבוש הי' של ישראל ממש, ומ"מ איתא בנדה (מז.) בבואכם יכול משנכנסו לה ב' וג' מרגלים, ת"ל בבואכם בביאת כולכם, אמרתי לכם, הנה אפוא דלא נתקדשה הארץ עד כי באו לתוכה, אם כי כבר היתה שלהם מקודם:<BR> אמנם י"ל עפימ"ד בירושלמי פ"ב דחלה השיב ר"ע לר"א אי אתה מודה בישראל שנכנסו לא"י ומצאו קמחים ובצקות שהם חייבין בחלה, ומשני תמן עד שלא נכנסו לארץ למפרע ירשו דכ' לזרעך נתתי שכבר נתתי ע"כ פי' דלאחר שנכנסו ישראל לארץ זכו בה למפרע ונתחייבו הבצקות למפרע בחלה, הנה דבאמת מה שהי' שלהם גרם החיוב חלה אם כי עוד לא באו ונתיישבו בארץ, וא"כ באשירה שפיר פריך דלמפרע לא היו שלהם, אמנם המרגלים כיון שאכלו בלא חלה לא הי' העיסה עוד בעולם שיחול עליו חיוב חלה למפרע ודו"ק:<BR> ויעי' בש"ס ב"ב (ריט.) דרבה ס"ל א"י מוחזקת הוא להם מאבותיהם ופי' ביד רמה דהיינו משום דהשי"ת הבטיח להאבות לתת הארץ לזרעם ואין מי שיעכב ע"י יתברך וע"כ ממון שעתיד לבא בודאי ליד אדם חשיב מכבר שלו עכתו"ד, והיא כעין עומד לגבות דכגבוי דמי (גיטין לו.) ועוד עדיף טפי, ויעי' חגיגה (ד.) תוד"ה לא, שכ' דאם מת העבד קודם השיחרור ואגליא מילתא דלא הי' עומד לשיחרור לא אמרי' עומד יעי"ש, ומובן שפיר סברת הירושלמי, והבן:<BR> ראיתי בהשגת הראב"ד פ"ו מה' בית הבחירה הי"ד שכ' שאני אומר שאפי' לר"י דאמר קדושה שנייה קידשה לעת"ל לא אמר אלא לשאר א"י אבל לירושלים ולמקדש לא אמר לפי שהי' יודע עזרא שהמקדש וירושלים עתידין להשתנות ולהתקדש קדוש אחר עולמי בכבוד ה' לעולם ע"כ:<BR> והנה מ"ש עתידין להשתנות הי' נראה הכוונה, כמו"ש לעיל דעתיד הקב"ה להוסיף על ירושלים, וכן הביהמ"ק מפורש ביחזקאל דעתיד להתגדל, אבל א"כ גם א"י הרי מבואר במדרשות שעתידה להתפשט על כל הארצות, וביחוד קיני קניזי וקדמוני שהבטיח הקב"ה עוד לא"א:<BR> ע"כ נראה עפימ"ד בפסחים (פו:) היו יושבין ונסתלקה מחיצה ביניהן, לדברי האומר אין האוכל אוכל בב' מקומות אין אוכלין, נראה אפוא כי סילוק מחיצה והתרחבות המקום אינו רק הוספת על העיקר, אמנם הוא ג"כ השתנות העיקר ממה שהי' ומחשיבו לד"א וחדש לגמרי, דהא אנו חושבין המקום הראשון עצמו שהיו אוכלין בו למקום שני:<BR> וזה נראה סברת הראב"ד שהי' יודע עזרא שעתידין להשתנות ולהתרחב, ויחשבו א"כ למקום אחר לגמרי, ובין כך יצטרכו קדוש אחר, ול"ל א"כ לקדשם אלעת"ל והבן, ויעי' שבועות (טו:) על כל פינה ופינה ועל כל אבן גדולה שבירושלים, ולמה לו כ"ז והלא די בקידוש המקום החדש שמוסיפין על ירושלים ועל העזרות לבד, אלא נראה שגם ירושלים הקדום צריך קידוש מחדש אחר שאנו מוסיפין עליה, ודו"ק:<BR> אבל ז"ד בירושלים וביהמ"ק, שהתוספת יהי' אחד ממש עם העיקר, אבל א"י יעי' ב"ב (נו.) דלעת"ל יהא חייב בתרו"מ רק ארץ ז' אומות. נראה אפוא דלעת"ל אף כי א"י תתפשט על כל הארצות, אבל לא יהיו שוין בקדושה, ועדיין מחיצה תהי' פרוסה ביניהם, ואם אמנם הבאתי לעיל דכיבוש רבים ה"ה כא"י ממש [ויעי' בסה"ק חסד לאברהם מעין ג' נהר ג' שכ' אשר ארץ קיני קניזי וקדמוני המה עליונים במעלה שהם נגד ג"ס העליונות, וארץ סיחון ועוג הוא קצת גבול מג"ס העליונות ויהי' לעתיד המובחר שבא"י] אבל יעי' בפרשת דרכים דרך הקדש דרוש ו', דהטעם דבשאר ארצות לא ינהגו תרו"מ, משום שבהם גם הכהנים ולוים ינחלו נחלה, ותרו"מ המה תחת החלק בארץ, ולענין חילוק מ"מ חלוק:<BR> אמנם יעי' חולין (ז.) הרבה כרכים כבשו עולי מצרים ולא כבשום עולי בבל יעי"ש ובירושלמי שבועות פ"ו ולא נתקדשו מאז, ולעת"ל יתוספו אלו הכרכין יעי' בהשגות הראב"ד פ' י"ב מה' שמיטה ויובל ה' ט"ו וא"כ, גם א"י ישתנה:<BR> אולם נראה ברורן של הדברים, דהנה יעי' ברש"י פסחים (פו:) ד"ה ונפרסה, וד"ה היו יושבין, שפי' דבסילוק מחיצה ה"ה מקום חדש, משום דיש כאן אויר חדש, והוא רואה אויר שלא ראה עד עכשיו, יעישה"ט:<BR> ולכאורה למה לא פרש"י משום דיש כאן קרקע חדשה, אמנם הענין נראה כי כל בית לאוירא עביד, והאויר ה"ה נסקר בסקירה אחת, וא"כ הסקירה עתה, הוא אחרת לגמרי ממה שהיתה עד עתה, כי אינו דומה ראי' בת ד"א לראי' בת ח' אמות, וכן פעולת האויר על הגוף פועל האויר פעולתו יחד בלי התפרדות, ודו"ק. וכיון שפעולות הבית עתה המה חדשות, גם גוף הבית נחשב לבית חדש, לא כן בתוספת קרקע, אין התוספת והעיקר פועלים פעולתם כאחד ממש כ"א נפרדות ובזה אח"ז, ואין התוספת מוסיף ומשנה בהעיקר, ודו"ק. וי"ל מכמ"ד בש"ס:<BR> וכיון שכן הנה בביהמ"ק מבואר בשבועות (יז.) בתוד"ה תלה, ובע"ב שם ברש"י ד"ה אין שכתבו דנתקדשה הרצפה והאויר עד הגג. וכן בירושלים כתבו התוס' במכות (יב.) ד"ה אילן, דאויר ירושלים כירושלים יעי"ש במהרש"א ובמלמ"ל פי"א מה' שגגות ה"ד, וא"כ אם יוסיפו עליהן יוסיפו גם אויר חדש ויהי' נחשב אפוא למקום חדש, ויפקע בין כך הקדושה הקדומה. יעי' גיטין (מג:) דחציה שפחה וחציה ב"ח שנתקדשה ונשתחררה פקעו הקידושין ופרש"י שהרי נשתנה גופה והו"ל כקטן שנולד, והיינו ג"כ מפאת תוספות שנתוסף עליה גם חצי גוף השני דהי' עד עתה בהמה והשתא דעת אחרת כמו"ש בקידושין (סב:). - אבל א"י נראה דרק הקרקע של א"י נתקדשה ונוהגת בה מצוות התלויות בארץ, אבל לא האויר ובחי' למס' גיטין (ח:) הארכתי בזה, ומש"ה אף אם יוסיפו עליה לא תשתנה להחשב ארץ חדשה להפקע קדושתה הקדומה ממנה ודו"ק היטב ואכמ"ל:
<h2>סימן צז</h2>
<big>יש לחקור בעת שחזרו בני ישראל מגלות בבל אל א"י, האם חזרו כל אחד איש אל נחלתו ואל נחלת אבותיו, או אפשר הנחלה הראשונה כבר בטלה, וכל אחד לקח לו מן מה שמצא ידו מן המופקר, וכמו"כ יש לחקור בגאולה העתידה לבא ב"ב: ולכאורה הא אמרינן בגיטין (לה.) דכיבוש הוי חזקה ועוד עדיף מחזקה וא"כ בעת שכבשו אוה"ע את א"י, נחלתנו היתה לזרים, וכ"כ הרמב"ם בפ"ו מה' ביהב"ח הט"ז דמה"ט קדושה ראשונה לא קידשה לעת"ל, וגם בקדושה שניי' אף שכתב הרמב"ם שם דנתקדשה בחזקה ואין בכח הכיבוש להפקיעה, י"ל דזה דוקא לענין קדושת גוף הארץ, ומטעם שנתבאר בעזהי"ת בסימן הקדום. אבל הקנין כספי שהיו להם לישראל בא"י, אפשר דגם בגלות בית שני בטלה: ויעי' בחידושי הרמב"ן גיטין (לו.) ד"ה הא, שכתב ועוד שהרי הרבה כרכים כבשום עולי מצרים ולא כבשום עולי בבל, ונתישבו במקצתה של א"י במה שרצו ולא נתחלקו לשבטים עכ"ל. נראה ג"כ דבטלה חלוקה ונחלה הראשונה: ויעוי' יבמות (פא:) ירושה ראשונה ושני' יש להן, נראה לכאורה דבגלות בית ראשון בטלה הירושה והנחלה של ישראל בא"י ובגלות ב' ל"ב, והא דאמרי' בב"ב (קכב.) דלעת"ל תתחלק א"י חלוקה אחרת, אפשר דרק החלוקה הב' תתבטל לא הכיבוש. - אבל המעיין היטב בפרש"י יבמות שם יראה דמפרש הא דירושה ג' אין להם, לא אקנין הארץ קאי דנשארה של ישראל, כ"א אקדושת הארץ וכן מצאתי בת' אבני נזר יו"ד (סי' תל"ג) דמדמי א"י בזה"ז לקודם חילוק מה"ט דלעתיד יהי' חלוקה אחרת יעי"ש: אולם ראה בירמיה [לב. יד. ] לקוח את ספר המקנה הזה וגו' ונתתם בכלי חרס למען יעמדו ימים רבים, כי כה אמר ה' וגו' עוד יקנו בתים וגו' נראה אפוא מפורש דלא בטלה החלוקה ונחלה הראשונה: ויעי' בספר גבורות ה' למהר"ל ז"ל (פ"ח) שכ' דאף אם יגלו ממנה הארץ ירושה להם דקיי"ל ירושה ראשונה ושני' יש להם וירושה ג' אין להם עכ"ל, הנה כי הוא ז"ל תפס הדברים כפשוטן כי קנין ישראל בא"י ל"ב. שו"ר בתוס' ב"ב (מ"ד:) דכ"ה דלא. שכ' דאין לך אדם שאי"ל ד"א בא"י דקרקע אינה נגזלת א"נ וכו' הנה משמע דהתוס' מסופקים בזה: </big><BR> וראיתי בס' מלא הרועים בסוגיא דק"ר ושני' שהבין בדעת הרמב"ם דבבית שני שניתנה א"י לבנ"י בטוב, לא מהני כיבוש ליקחה מאתנו יעי"ש, והוא פלא דהא כיבוש ה"ה קנין מועיל כמו שאר קנינים, ואטו לא יועיל קנין חזקה למכור מה שקנה בכסף אתמהה:<BR> יעי"ש בתוס' דכ"ח מפרש ירושה ראשונה מימות אאע"ה, ושני' מיהושע, והנה לפי"ז צ"ל דירושה הראשונה בטלה היינו ע"י גלות מצרים. וי"ל דהמחלוקת בב"ב (קיט.) אי א"י מוחזקת מאבותינו או לא, תליא בזה אי ירושה וקדושה א' בטלה או לא:
<h2>סימן צח</h2>
<big>שאלה בדין שהחיינו ביו"ט ב' של ר"ה דמבואר בש"ע ליקח פרי חדש בקידוש, ובשופר ללבוש בגד חדש, אם גם השומע צריך לעשות כן, או התוקע לבד: נראה דהא דשומע כעונה הוא אפי' אם אינו מתכוין שיהא כעונה, וא"כ הא דמותר לשמוע ברכה מאחר. אף שהוא אינו מחויב בה, צ"ל משום דכיון דאצל העונה לא הוי לבטלה, אי אפשר לומר שומע כעונה לבטלה ודו"ק: וע"כ בנ"ד אם התוקע לובש בגד חדש. שוב אין בשומע חשש ברכה לבטלה, ואם אין לתוקע בגד חדש, לא יועיל השומע במה שילבש בגד חדש. דברכת שהחיינו כזה על בגד חדש וכדומה. נראה דרשות הוא, כמו קרא חדתי ואין בזה ערבות. ואין התוקע שלא לבש בגד חדש יכול להוציאו, וא"כ אכתי הוי שמיעת ברכתו לבטלה כן נלענ"ד: אך אולי אפשר שאין בשמיעה כלל ברכה לבטלה, כמ"ש התוס' בשומע באמצע תפלה קדושה. המנהג לשתוק ולשמוע קדושה, והפסק לא הוי כיון ששתק יעי"ש. (שו"ת אבני נזר או"ח סי' תמ"ט): </big>
<h2>סימן צט</h2>
<big>נשאלתי מרקחת אתרוג שאוכלין אחר חג הסוכות, אם צריך לברך שהחיינו בשעת אכילה, הואיל שמברך שהחיינו בשעת נטילת לולב, על ד' מינים, אם יוצאין במה שמברך בשעת המצוה, או לא, כיון שצריך לברך בשעת אכילה דוקא, ובסוכות בירך על המצוה, ונסתפקו בזה הלומדים: נראה לפי מה דקיי"ל דאם בירך שהחיינו בשעת ראיה, אי"צ לברך בשעת אכילה, ה"נ כיון שבירך ברכת שהחיינו על האתרוג בשעת נטילתו למצוה חל הברכה גם על הראי', וכעין שכתבו הפוסקים ליקח פרי חדש לאכילה לגבי קידוש ליל ב' דר"ה, והזמן נקט לקידוש ויוצא בו ברכת פרי החדשה גלל כן ברור בעיני דלא יברך עוד אח"כ בשעת אכילת האתרוג ברכת שהחיינו. (שו"ת מהר"י אשכנזי להגה"צ מ' יואל אשכנזי ז"ל מזלאטשוב או"ח סי' ט): </big><BR> לענ"ד יש לגמגם בזה דשא"ה שמתכוין בפירוש להוציא בברכתו גם ברכת שהחיינו שעל הראי', משא"כ בנ"ד שאינו עולה על דעת המברכים שהחיינו על ד' מינים שיכוונו בברכתם גם על הראי', ובפרט למנהגנו שלא לברך שהחיינו על הראי' כ"א על האכילה:<BR> ויעי' בת' חו"י (סי' ע') שכ' דמי שנעשה בן שבעים שנה יברך שהחיינו, וגם הסעודה שעושה הוי סעודת מצוה, ובפרמ"ג או"ח (סי' תמ"ד במ"ז סק"ט) הניח דבריו בצ"ע במ"ש שיברך שהחיינו:<BR> <big>[וכן מצאתי שכ' בת' האלף לך שלמה ח"א (סי' צ"ב), ובת' כת"ס או"ח (סי' כ"ג), ובת' משכנות הרועים (שי' כ'), ובת' הרי בשמים מהד"ת (סי' י"ב), ובא"א מהגה"ק מבוטשאטש זצ"ל או"ח (סי' רכ"ה), ובת' נחלה לישראל (סי' ל"ז), כ' ששמע כן ג"כ מהגה"ק זצ"ל מבעלז: השמטות]: </big>
<h2>סימן ק</h2>
<big>ע"ד הרב מרישא שהי' לו חזקה בתקיעות, ולעת זקנתו כי הי' חלש וחש כח, לקח לו למסייע ת"ח בעיר יר"ש. והי' הרב מברך ותקע תקיעות מיושב, ועל הסדר תקיעות מעומד תקע המסייע, ואם הרב נתעלף באמצע התקיעות, הי' זה תוקע תקיעות מיושב ג"כ, ופעם א' נפל הרב למשכב, ושאלוהו הגבאים את מי יכבדו בתקיעות, ואמר שינתן להמסייע, ונתרצו כל העדה ונתנו להמסייע, ובשנה אחר זה כששב הרב לאיתנו חזר ותקע הוא תקיעות מיושב, והמסייע תקע תקיעות מעומד, ובשנה זו מת הרב ז"ל, ולקחו רב אחר, וטוען המסייע כי לו חזקת התקיעות, והרב אומר שיהי' רק מסייע כמו שהי' מקודם דהיינו שיתקע רק תקיעות מעומד, והקהל רובם רוצים רק בהמסייע: הנה לכאורה הדין עם המסייע דתניא ביומא (יב:) אירע בו פסול ומינו אחר תחתיו ר"י אומר ראשון חוזר לעבודתו שני אינו ראוי לא לכ"ג ולא לכהן הדיוט, ואמרי' הלכה כר"י, ומודה ר"י שאם מת ראשון שחוזר לעבודתו: אמנם נראה דדוקא שם מודה ר"י לפי מה דס"ל דהשני אינו ראוי לא לכ"ג ולא לכה"ד, וא"כ נסתלק לגמרי מעבודתו והפסיד גם מה שהי' לו מקודם, אבל כאן שיש לו מה שהוא שלו, למה א"כ יחזור לעבודתו. (שו"ת שו"מ מהד"ת ח"ג סי' ל"א): </big>
<h2>סימן קא</h2>
<big>יש לדון לענין תשלומי שכירות שבוע של הרבנים כשפותחין הוי הורדה מקדושה, דאמרי' בפסחים (סד:) גבי שורה שכולה כסף כסף, דילמא שקיל בר מאתן ויהיב בר מאה יעי"ש דזה הוי הורדה והה"נ בשכירות הרבנים, והיינו גם בליכא דין שכירות. (שו"ת כנף רננה מהגאז"ל נתן נטע לנדא מאשפצין חיו"ד סי' ס"ד): </big><BR> יעי"ש בשפת אמת שכ' ולכאורה הוא גופא קשיא למה לא ניחוש דילמא שקלו בר מאתן, וצ"ל דבאמת ליכא בזה משום מעלין בקדש ולא מורידין, כיון דכ"א הוא קרבן בפ"ע, זה הי' בשל זהב וזה בשל כסף, רק כוונת הגמ' להוכיח דע"כ טעם אחר יש, ע"כ. הנה אפוא דבכהן ליכא משום הורדה אפי' מזהב לכסף, רק בהקרבן, וא"כ ק"ו לרבנים, וי"ל הרבה:<BR> ראיתי בס' באורי מהרא"י על התורה מרבינו בעל תרומות הדשן פרשת בא עה"כ והגעתם על המשקוף ועל שתי המזוזות שכ' וז"ל וי"ל דה"ק אם בנתינה כלומר שתדבקו האזוב על הקיר בדם, אז ונתנו תחילה על המזוזה, ולא על המשקוף תחילה לפי שהוא מקודש ביותר כדאשכחן גבי תפילין של ראש דחמירי מהאי טעמא משל יד, [אמר אברהם יעי' בש"ע או"ח סי' מ"ב סעיף א' שהטעם משום השם], וכשמדבקים הדם בקיר א"א שלא יחזור וידבק באזוב, וכשנותן אח"ז על המזוזות הי' מוריד מקדושה חמורה לקדושה קלה, אבל בהגעה כלומר בזריקה, ודאי המשקוף קודם עכ"ל. הנה מבואר מדבריו ז"ל דבר חדש דדבר שמצותו למעלה, מקודש ומעולה ביותר, מדבר שמצותו למטה, ובזה י"ל בפשיטות הש"ס זבחים (פא:) כשם שמצוה להקדים עליונים לתחתונים, כך מצוה להקדים פנים לחוץ, וי"ל הרבה אמנם בנידן דהתם י"ל דהדם שעל המשקוף כבר נעשה מצותו ואין מועלין בו יעי' יומא (נט:), והרב מלאדי באו"ח סי' ל"ד כלל דכ"ד שאי"ב מעילה קדושתו רק דרבנן, וא"ל דלא נגמר מצותו עד שיזו גם על המשקוף:
<h2>סימן קב</h2>
<big>שאלה תרנגול הכפרה דעיו"כ שנשחט ונמצא טריפה מי צריך ליקח תרנגול אחר לכפרה או לא: נראה דאם נודע הטריפות קודם שחיטה צריך כפרה אחרת אבל בלא נודע הטריפות עד אחר שחיטה, אי"צ כפרה אחרת, אולם בנתנבל בשחיטה יש ליקח כפרה אחרת (שו"ת כנף רננה חיו"ד סי' נ"ט): </big><BR> אם אמנם בס' תורת אביגדור מהה"ג אביגדור מרדכי ז"ל מאסטרין או"ח סי' תר"ה מצריך בכל גוונא כפרה אחרת, יעי"ש. נראה כמ"ש למעלה, - יעי' בש"ע סי' תר"ה בהג"ה ולוקחים למעוברת ב' תרנגולים, וי"ל מת' רמ"ע מפאנו (סי' ל"ז) שהביא מספר טעמי המצות להקנה ז"ל שהוסיף לשבח עור השליל לתפילין יותר מכל העורות, למצוה מן המובחר, כי אמר שאין ברי' יוצאה לאויר העולם שאינה מקבלת דין שהעוה"ז נברא בדין והשליל פטור מן הדין שלא יצא לאויר העולם עכ"ל:<BR> אולם אפשר דזה תלוי אי עובר ירך אמו אי לאו ירך אמו, וד"ל. וכמו"כ ראיתי שמה שהביא מסה"ת שעור השליל יותר הגון למצוה משאר עורות לפי שלא נהנה מעוה"ז, ושכ"כ במרדכי, וי"ל דהא מפורש בתמורה (כח:) אמר רבא ולד הנרבעת אסורה למזבח, היא וולדה נרבעו, א"ו דרבא לטעמיה דוקא אמר הכי דס"ל עובי"א:<BR> אולם לפימ"ש התוס' ב"ק (מא.) ד"ה מאי, מדאמר רבא בתמורה ולד הנרבעת אסורה, אין להוכיח דעוי"א, דהתם היינו טעמא דהולד עצמו נהנה מרביעה, והוא וולדה נרבעו עכ"ל, א"א לומר כן:<BR> ויעי' סנהדרין (צא:) אי עובר י"ל יצה"ר, וביומא (פב:) קרי עלי' זורו רשעים מרחם. ועשיו יוכיח שהי' מפרכס לצאת לע"ז, ויעי' סנהדרין (קי:) קטן מאימתי הוא בא לעוה"ב יעי"ש דח"א משעה שנזרע ודו"ק:<BR> הרמב"ם פי"ב מה' שחיטה ה"י כ' מותר לשחוט את המעוברת ואין בו משום או"ב דעובר ירך אמו הוא עכ"ל, ומקורו מצאתי בפסיקתא זוטרתי פ' שמיני וז"ל בבהמה לרבות את השליל שבמעיה שהוא ירך אמו ואין בו משום או"ב וכו' שאין קרוי בהמה אלא כשהיא לעצמה, אבל כשהיא במעי אמה, היא כאבר אחד מן האיברים של בהמה ע"כ:<BR> ומעולם תמהתי דלפי"ז יתחייב דלמ"ד עובר לאו ירך אמו יהי' בבהמה מעוברת בשחיטתה איסור או"ב. וזה מבהיל:<BR> ובספר העיטור ה' שחיטה מצאתי שכ' וז"ל ואו"ב דאסור דוקא דאתיליד אבל שחט לחיותא ואשכח לה וולד לא מחייב משום או"ב, דכ' שור או כשב או עז כי יולד לא מתקרי בן עד דנפיק לאויר העולם, וכתיב הנך הרה וילדת בן. וכן בדוד הוא אומר בני אשר יצא ממעי (שמואל ב. טז. יא.) עכ"ל ולפי טעם זה א"ש גם למ"ד עובר לי"א:<BR> אמנם גוף הדבר דעובר לא מקרי בן הוא ד"ח, ולהיפוך מצאתי למהרש"ל בים של שלמה פ"ק דיבמות (סי' י') שכ' הנודר שלא לשתות יין עד שיהי' לו בן, מכיון שנתעברה אשתו מותר ביין דגם עובר מקרי בן אף שעדיין לא נולד כמ"ש ויתרוצצו הבנים בקרבה, אבל הנודר עד שיהי' לו זרע, אסור עד שיולד, דזרע לא מקרי עד שנולד, כמ"ש כי שת לי אלקים זרע אחר, וכן יראה זרע יאריך ימים עכ"ל, ולא הובא עוד בהפוסקים, וי"ל מנזיר (יג.) הריני נזיר לכשיהי' לי בן הפילה אשתו וכו' יעישה"ט:<BR> שוב ראיתי בספר חצי מנשה פ' תולדות [פרושים על התורה מחכמי ספרד צרפת ואשכנז, נעתק מכת"י לונדון אקספרד ליידען ומינכען, נדפס לונדון ש. תרס"א] שהביא דברי בעל העיטור וכ' ובחבור אחד מחכמי הקראים על ה' שחיטה השיג ע"ז מדכ' ויתרוצצו הבנים בקרבה, וכתב ע"ז השער החדש. וזפת רותח יוצק לתוך פיהם, דהתם כבר נולדו בשעת כתיבת התורה עכ"ל. וכן מצאתי בס' רביד הזהב פרשת תולדות שכ' מדעתיה דנפשיה דלא מקרי בן עד שיולד יעי"ש. והנה זכה לכוון לדעת העיטור ז"ל:<BR> גם מ"ש היש"ש דעובר מקרי זרע צ"ע יעי' סוטה (כ:) ט' חדשים שנא' ונקתה ונזרעה זרע, ויע"ע סנהדרין (קי:) ר"ה אמר משעה שנזרע דכ' זרע יעבדנו, ואכמ"ל:<BR> בסו"ס יבין דעת (סי' י"ג) הקשה אדמו"ר הגה"ק רשכבה"ג מגור שליט"א על המ"א (סי' תר"ז) שכ' דאסור לסמוך א"ע בשעת ווידוי, א"כ צא ופרנס ווידוי על הקרבן של כה"ג ובשאר ימות השנה, הרי הי' בסמיכה בכל כחו על הקרבן ע"כ:<BR> נתעוררתי מאת הה"ג בנש"ק מהרי"י אבד"ק קינאוו וכעת בעיר זגערז יצ"ו ע"ד א' שהוכרח לאכול ביוה"כ עפ"י רופאים אם מותר לו להיות ש"ץ ביוה"כ, ובת' הארכתי בזה וכן בכה"ג שהוכרח לאכול אם כשר לעבודת יוה"כ ואכ"מ, אני מסופק לפום ריהטא מי שמצוה ועומד מפי רופאים לאכול ביוה"כ, אם ג"כ יש אצלו מצוה לאכול בעיוה"כ, או לא, לפימ"ש דהוא הכנה להתענית והוא הלא אינו מתענה:
<h2>סימן קג</h2>
<big>שמעתי ממנו בחליו בעת שהרופאים אמרו שלא יתענה ביוה"כ, אמר עצה נפלאה שיהי' היתר ע"פ דיעה אחת, לאכול ח"ש ביוה"כ, והוא עפימ"ש הר"ן בפ"ג דשבועות דאף דקיי"ל ח"ש אסור מה"ת, מ"מ בשבועה אינו אסור רק בכזית. דאין דעתו רק אכזית. והנה קיי"ל אין איסור חל על איסור זולת בכולל או מוסיף, ואיסור חמור לא חשיב מוסיף לדעת התוס' חולין (קא.): וא"כ משכח"ל שישבע בעיו"כ קודם הלילה שלא יאכל. וממילא כשיגיע ליל יוה"כ לא יחול איסור יו"כ על איסור שבועה הקדום, ואף דיוה"כ חמור מ"מ ל"ח מוסיף לדעת התוס', [ואי"ל דיהי' כולל מצד איסור מלאכה, מ"מ משכח"ל בנשבע שיהי' כיו"כ לכ"ד]: וא"כ מותר לאכול ביו"כ ח"ש כיון דליכא איסור יו"כ רק איסור שבועה ובשבועה הא מותר ח"ש לדעת הר"ן, ואי"ל בח"ש כיון דליכא איסור שבועה שוב חייל איסור יו"כ דמיתלי תלוי, ז"א דכל הטעם דח"ש אסור הוא משום דחזי לאצטרופי, והכא אם יצטרף לכזית לא יהי' אסור מצד יוה"כ דהא יהי' איסור שבועה, והוא עצה עמוקה. (לקוטי חמדת שלמה בלקוטי חידושים סי"ט להגאז"ל מהרש"ז מווארשא): </big>
<h2>סימן קד</h2>
<big>ע"ד נכבד א' שנסע לוויען להתרפאות מכאב עינים, אשר לפי דברי הרופאים הם בסכנה והתענית יזיק לזה מאד, ושאל האיך יתנהג ביוה"כ והאיך השיעור פרס לענין זה: הנה בת' חת"ס בנוספות (סי' ט"ז) שיער שיהי' מתחילת האכילה ועד סופו ערך תשעה מינוטין, וכ' בספר ראשית ביכורים להגאז"ל מהר"ב מווילנא דלפי"ז רשאי ליקח פחות קצת ממלא עס לעפיל ואחר עבור ט' מינוט יקח עוד כזה: וכ"ז אם לפי ד' הרופאים סגי בכך, אך עלה בלבי חידוש ספק בכה"ג, הוא מה שנסתפקתי מכבר במה דלא אשכחן בתענית דרבנן כמו בד' צומות בחשאב"ס שיוצרך לשער להתיר לו רק פחות פחות מכא"פ וזכורני ששמעתי בשם גדול אחד דשיעור אכילה מעט מעט לא יתכן אלא בחשיב"ס, שדי לו באכילה מועטת בכל שעה וכך יפה לו, משא"כ אדם שהוא בריא על כל אבריו, יתכן שאכילה מעט מעט יותר יזיק לו: ועפי"ז הורה בזמן המגיפה ר"ל שלא לשער בכזה, וזה הוא השערה נכונה עפ"י חכמת הרפואה, וה"נ בנ"ד אף שחולי עינים מסוכן, הוי כחולי כל הגוף שיב"ס, מ"מ לענין היתר אכילה אפשר דלא סגי ליה במעט מעט ועוד יזיק לו, אשר ע"כ ראוי לפענ"ד להקל בכה"ג בכל מה דאפשר, וביותר עפי"ד הרופא, שנוכל לסמוך בכה"ג יותר להקל. (שו"ת שערי דיעה ח"ב סי' רנ"ב): </big>
<h2>סימן קה</h2>
<big>ע"ד מה שעושים הרופאים חוקני מזון דרך המעים למטה ויכולים לחיות בהם גם כמה שבועות: הנה אין זה בכלל איסור אכילה ביוה"כ, אף אם נימא דביוה"כ תליא רק בהנאת מעיו. וגם שלא כדרך אכילה חייב, דהרי אמרו בחולין (עא:) כלום עושה עיכול למטה אלא ע"י מעלה, ומ"מ בודאי אין לסגף חולה הצריך לאכול ביוה"כ אפי' רק פחות מכשיעור, ולזונו בחוקני מזון. (שו"ת מהרש"ם מהד"ק סי' קכ"ג): </big>
<h2>סימן קו</h2>
<big>ע"ד מי שנחלה בגרונו עד שאינו יכול לאכול כלל, והרופאים עשו לו ניתוח, ועשו נקב בחלקת צוארו, ודרך שם יאכילוהו בשפופרת ואין המאכל נוגע בחיך כלל, כי נכנס למטה מהחיך לגרונו, והאיש חלש והרופאים יאיצו שיאכל וישתה הרבה לחזק גופו ויש תקוה כי אחר איזה זמן תסור מחלתו ויאכל ככל אדם, ואירע יוה"כ: הנה אם אפשר שיאכילוהו פחות פחות מכשיעור בודאי נכון לעשות כן, ואם לאו יאכילוהו כפו מנהגם דהו"ל שלא כד"א דגם ביוה"כ פטור. (שם סי' קכ"ד): </big>
<h2>סימן קז</h2>
<big>בדבר שאלתו אודות השתיית טראהן, - אודיעו שמותר ואין בו שום חשש, כי זאת אינו ברור שהוא מדג טמא, ולכמה שיטות הוא מותר מדאו' ורק הר"ן מחמיר, ובמקום חשש סכנה וחולי, אין שום איסור כלל, וכן העולם נוהגין. הקטן חיים האלבערשטאם (נדפס בתחילת ס' לק"מ מכתי"ק): </big>
<h2>סימן קח</h2>
<big>שאלה איש צדיק וחשוב נפל למשכב ויעצוהו לבקש תרופה ע"י הפעולה שקורין מאגניטיזירען, שע"י פעולה זו נעשה החולה כישן בלי הרגשה, ועוד כפי המסופר נעשה שינוי גדול בהחולי שנהפך לאיש אחר, ומספרים נפלאות שמתוך השינה יודע מה שנעשה ברחוק מאד ממנו, ומספר מה שנעשה בחדרי חדרים וכדומה. אכן בשביל זה לב הצדיק מהסס אם יתעסק בד"ז שנראה לעין שפועלים בזה כחות רוחניים חוץ לטבע, יש לדאוג שח"ו יש בזה פעולות כחות הטומאה: תשובה שאלתי את פי חכמי אוה"ע מה דעתם בפעולת המאגני - טיזירען, אם יש בו ממש בשינוי הטבע כמו שמספרים או לא ומצאתים בדעות חלוקות יש שאמרו שהכל הבל וכזב ואין נעשה שינוי כלל, רק שנתעלה כח המדמה של החולה עד שחושב כאלו רואה נפלאות, ויש מהם שאמרו שאמת נעשו מראות נפלאות אשר בודאי יש להם מקור ודרך בטבע. אבל עוד נעלם ממני כל ענין הדברים ורק מעט יש לקרב אל השכל איך אפשר שיהי' להטבע מהלך בין המראות האלה. ולכן לענ"ד אפי' לו יהי' כן שאין למצוא מפתח כלל, איך בדרך הטבע יהי' שינוי גדול בכל הענינים ע"י פעולת המאגניטיזירען, עם כ"ז אין אנו צריכין להרחיק ולחוש שמכחות הטומאה נעשה, ומותר להתרפאות ע"י מאגניטיזירען אפי' חולה שאבס"כ. (שו"ת בנין ציון מהגאון מהר"י עטינגר ז"ל בעמח"ס ערוך לנר סי' ס"ז): </big><BR> יעי' בת' טוטו"ד מהדת"ל ח"ב (סי' מ"ו) שהורה דמאכל הנעשה ע"י כישוף אם נעשה ע"י ישראל אסור משום כל שתעבתי לך ה"ה בבל תאכל, אמנם אם נעשה ע"י עכו"ם שרי יעי"ש שמביא מס' א' דגם בנעשה ע"י ישראל שרי, והוא ז"ל דחה דבריו, ובתשו' הארכתי בזה:
<h2>סימן קט</h2>
<big>ע"ד אם מותר לחולה (בלוט - ארעם) לשתות יין הנקרא אייזענוויין והוא יין נסך: </big><BR> כמדומה לי שהיין הזה מר הוא והו"ל שלכ"ד, ובתרי דרבנן יש להקל גם בחולה שאבס"כ, גם נכון שישתה היין דרך שפופרת שימשוך היין לפיו דרך קנה או שפופרת, דבסוטה (יח.) הוי בעיא דלא איפשיטא ובדרבנן להקל, ובכה"ג גם אם אין היין מר יש להקל ובפרט די"ל דחולי חסרון דם הוי ספק חולי שיבס"כ עכ"פ. (שו"ת מהרש"ם מהד"ד סי' קל"ז): אמרי' התם בעי רבא השקה בסיב מהו בשפופרת מהו דרך שתייה בכך, או אין דרך שתייה בכך, ופרש"י בסיב, שהוא חלל כדרך שהתינוקות שותין ויעי"ש בתוס', ולפי"ז היינו שפופרת, אולם בערוך ערך סב פי' נתן הסיב למים ובלע המים, כמין ספוג, ונתן הסיב לפיה, ומוצצת המים ע"כ, ונראה דרש"י לטעמיה בע"ז (סז:) דחלב שנבלע בבשר הוי רק טעמו ולא ממשו, וא"כ פשיטא דאינו כלל שתייה, ובזה י"ל הגמ' יומא (פב.) תוחבין לה כוש ברוטב ודו"ק ואכמ"ל:
<h2>סימן קי</h2>
<big>מי שהי' לו שני ילדים ושניהם נסתכנו מחמת מילה ואחד הבריא, שמעתי מחכם א' שלא למול הג', דהסכנה הוחזקה והרפואה לא הוחזקה, אבל אם שניהם הבריאו מותר למול הג' דאז גם הרפואה הוחזקה, ויפה אמר. (שו"ת אבני נזר יו"ד ח"ב סי' שכ"ה): </big><BR> אולם בת' חלקת יואב ח"א (סי' כ"ז) דעתו דאם גם שניהם הבריאו מ"מ אין למול הג', וכי ג' חילוקים יש, היכא דהרופאים אמדום למיתה, ודאי דאין מלין הג', או אפי' לא אמדום למיתה, רק שהסכנה הי' שלא הי' אפשר לעצור דמם, ג"כ אין מלין הג', כיון דאתחזק במשפחה דרפו דמא. אך אם נעשה מסוכן סתם בלא אמדוהו למיתה, וגם לא ראינו שינוי טבע בהתינוק כרפו דמא וכדומה, בזה שפיר מלין הג' יעישה"ט:<BR> וראיתי בת' אבני נזר יו"ד (סי' של"ג) כותב ז"ל בת' משנת תר"ס אשר הגאז"ל מקינסק הודה לו בנתרפאו שניהם, וחולק עליו רק במת א' ע"י נפילה מהגג טרם נתרפא. - שבזה הוא ז"ל מסופק יעי"ש (ובסי' של"א), - ופלא שבספרו חיו"א הנדפס בש. תרס"ג עומד על דעתו הראשונה:
<h2>סימן קיא</h2>
<big>יש לחקור ברואה אחד רודף אחר חבירו להרגו, ואחד רודף אחר נערה המאורסה, למי יציל, ונראה דיציל את הנפש, והטעם דכשיציל את הנפש יהי' רק נפש א' אבודה נפש הרודף ועבירה נעשית עי"ז הבועל אבל כשיציל הנערה יהיו ב' נפשות אבידות הנרצח והבועל ויהי' ג"כ עבירה של הריגה, ואף דיש לדחות האמת נראה כן ברור. (שפת אמת יומא פב:): </big>
<h2>סימן קיב</h2>
<big>אפשר דכל רודף אין רשאין להמיתו מיד, דעביד איניש דגזים ולא עביד, רק כשרואין שמתחיל לעשות המעשה, וכ"ז שיש עוד שהות להמתין ממתינין לו, אמנם עם הארץ ודאי יעשה כמו שאומר, שהוא ברשות לבו, והורגין אותו מיד, (שפת אמת יומא פב:): </big><BR> בשו"ת מהר"ם שיק או"ח (סי' ע"א) כ' עובדא ידענא דמרן הגאון בעל חת"ס זצ"ל נתקבל לרב לקהל פיורדא במדינת אשכנז וקיבל שטר רבנות, וקהל פ"ב התאמצו לבקשו כי לא יעזוב אותם וישמעו אליו את כל אשר יאמר להם, ושאלו ממנו טעמו ונימוקו שרוצה ליסע מהם, והוא השיב להם שצר לו על המדינה ההוא שנתקלקלה והוא מצפה ומקוה שאם יהי' שמה ישיב לב הבנים אל אביהם שבשמים, וא"ל ע"ז הראש הקהל זצ"ל הדבר ידוע שאם יסע רבינו מפ"ב יתקלקלו הרבה דברים ויתרבו עושי רשעה, ולזאת הוא שואל מה יותר טוב, אם יש לפני אדם דרך לעשות מגוים יהודים. אבל עי"ז יהיו נעשים מיהודים גוים, והשיב מרן הגאון זצ"ל ח"ו אפי' לענין יהרג ואל יעבור אמרי' מה חזית דדמא דידך סומק טפי וכו' וכ"ש לענין דיני נפשות, ונשאר באמת בפ"ב. ע"כ:<BR> ראיתי במחזור ויטרי פרק אבות פ"ג מ"א שכ' וז"ל ואמרו חכמים לעולם יפיל אדם א"ע לתוך כבשן האש ואל ילבין פני חברו ברבים, דמוטב ימות זכאי ואל ימות חייב עכ"ל. ולא אבין אם לא יפיל א"ע לתוך כבשן האש הא לא ימות כלל, ואם ר"ל כי בין כך סוף אדם למות, וכ"ש שאז"ל דאטפת אטפוך, א"כ כל עבירות שבתורה נמי יהרג וא"י, אלא מה אמרת כיון דהתורה התירתו לאו חייב הוא, ה"נ בהלבנת פנים, ועד"פ י"ל עפימ"ש רש"י סנהדרין (עד.) בהסברת הענין מה חזית, דנפש בין כך אבודה ועבירה נעשית, וזה ימות זכאי, היינו הוא בלי עבירה, ואל ימות חייב, היינו השני, ועבירה נעשית ע"י ודו"ק ואכ"מ:<BR> ראיתי בשו"ת רבינו יצחק בן עמנואל ז"ל מלאטאש [אשר הי' מגדולי הדור בימי מרן הבית יוסף ז"ל ונדפס מכי"ק בווין ש. תר"כ] שפי' המעשיות המובאות בש"ס ברכות (סא.) וכן בסנהדרין (יג:) שהסתכנו א"ע על ת"ת וסמיכה ר"ע וריב"ב נגד גזירת המלכות, משום דבשעת גזירת השמד אפי' אערקתא דמסאני יהוא"י. וכן מה שהסתכן א"ע על ת"ת ר"ח בן תרדיון נגד גזירת המלכות בע"ז (יח.). וכתב דרבי יוסי בן קיסמא שיעץ אותו שלא ללמוד, הוא מפני שקרוב למלכות הי' עכתו"ד. ותמהני פה קדוש יאמר דבר זה, וכי לא היו ידיו מרתתין לכתוב דברים כאלה על תנא אלקי והוא לא ראה או ידע מ"ש גדולי הראשונים ז"ל דעל מ"ע אפי' בשעת הגזירה לא אמרי' יהוא"י. ואותן התנאים הקדושים שסיכנו א"ע, לא על צד החיוב עשו כן, כמו שהארכתי בזה במק"א, והרי ר"א בן פרטא אם אמנם שלמד תורה מ"מ כשתפסו אותו כיחש, יעי"ש ואכמ"ל:<BR> ויעי' בת' שו"מ מהד"ק ח"ג (סי' קע"ט) שנשאל בדבר הגזירה שגזרו שלא ישאו כי אם בני עשרים, כיון שעפ"י ד"ת בן י"ח לחופה מי מחויבים למסור נפשם ע"ז או יעשו הנשואין בצנעה יעי"ש באריכות, ולהנ"ל אין מקום למסיה"נ. - ויעי' ברכות (סא:) ומה במקום חיותנו אנו מתייראין. והכוונה נראה כמ"ש בשבת (ל:) הוה יתיב וגריס, ופרש"י דהתורה מגינה ממות, כדאמרי' בסוטה (כא.) ע"כ ופלא דמסוטה אין ראיה יעישה"ט אבל מפורש בב"מ (פ"ז.) ברבה, וראה זה דבר חדש מאד במס' מכות (י.) דללישנא בתרא התורה קולטת ממלאך המות וללישנא קמא התורה קולטת אף מגואל הדם והוא ד"ח מאד ופלא על הרמב"ם והסמ"ג שלא הביאו זה דתורה קולטת מיד גוה"ד, ואף דלל"ב אינו כן הא ספק נפשות להקל וצ"ע וי"ל הרבה:
<h2>סימן קיג</h2>
<big>ע"ד השאלה במי שלקח מחבירו אתרוג ביו"ט ראשון לצאת בו, דמסתמא נותן לו במתנה עמ"ל. ונאבד האתרוג מידו, אי מהני להחזיר לו אתרוג אחר כשר ויפה כראשון, דאע"ג דמבואר בפוסקים דלא מהני החזרת דמים, מ"מ נסתפק אולי להחזיר אתרוג אחר כראשון מהני: לענ"ד לא מהני אפי' חזרת אתרוג אחר, כשר כמו הראשון, ויש לדייק כן ג"כ מדברי רבא "החזירו" דצריך דוקא להחזיר אותו אתרוג עצמו, לא אחר, (שו"ת שם ארי' או"ח סי' י"ב), </big>
<h2>סימן קיד</h2>
<big>ע"ד השואל טלית או אתרוג ואח"כ נגנב או נאנס מידו, שכתב כ"ת דכיון שעיקר הטעם דיוצא בטלית או אתרוג של אחרים, הוא מטעם דאנן סהדי שנתן לו באופן המועיל היינו במעמ"ל, ולפי"ז למ"ד דמעמ"ל פטור מאונסין ה"נ פטור: הנה לענ"ד פשוט להיפוך דכל שנאנס אח"כ חייב לשלם, כיון שעיקר הדבר הוא מתורת אומדן דעת הנותן דכוונתו הי' באופן שיצא בו יד"ח, ממילא כל שנולד אח"כ סיבה אשר אומדן דעת הוא להיפוך שע"ד זה לא נתנו, אתו אומדנא ומבטל אומדנא. (שו"ת שערי דיעה ח"א סי' קנ"ב): </big>
<h2>סימן קטו</h2>
<big>נסתפקתי ראובן ששיעבד אתרוג לשמעון, ואח"כ ביו"ט עשאו ראובן לע"ז, ושוב אח"ז גבאו שמעון, אם כשר לצאת בו, מי אמרי' כיון דכ"ז שהי' האתרוג ברשות ראובן לא הי' חזי למצוה דכתמ"ש, וכיון דאידחי אידחי, או"ד כיון דלבסוף גבאו שמעון ואנמ"ל דמתחילת יו"ט הי' שלו, ולא הי' א"כ ביד ראובן לאוסרו דאין אדם אוסר דשא"ש, וא"כ לא נדחה מעולם: נראה כיון דקודם שגבאו שמעון לא הי' חזי למצוותו, אמרי' הואיל ואידחי אידחי, וחילי דידי ממהרש"א ביצה (ו.) דעגל שחל יום ח' שלו ביו"ט אסור לשוחטו ביו"ט משום מוקצה, אע"ג דעכשיו אנמ"ל דגם ביה"ש לא הי' נפל וחזי ליה, מ"מ כיון דבביה"ש הי' אסור מחשש נפל, אמרי' מגו דאתקצאי, ויע"ע בש"ע או"ח סי' תט"ז ס"ג. (שו"ת זית רענן ח"ב או"ח סי' י"ג): </big><BR> הנה דחוי בטעות דעת רש"י מפורש זבחים (עג:) ד"ה אי מקריב, דהוי דחוי. אולם בדעת ר"ת זבחים (יב:) תוד"ה הכא, נחלקו הגאז"ל, הגה"צ מסיגוט ז"ל בת' אבני צדק או"ח (סי' צ"א) הבין בכוונתו דלא הוי דחוי, אבל הגאון מהר"י ענגיל ז"ל בס' לקח טוב (כלל ז') מבין בכוונתו דיש יותר סברא לומר דיחוי כשאינו בטעות מכשהוא בטעות, אבל באמת אומרים דיחוי גם בטעות, וכי פרש"י מוכרח בגמ':<BR> אמנם בדין מוקצה בטעות שקו"ט בזה האחרונים ז"ל ואני מצאתי שכבר נתווכחו בזה מהר"ח פלטיאל עם רבינו מאיר הכהן ז"ל בת' בשמים ראש (סי' רכ"ט) ואכמ"ל:
<h2>סימן קטז</h2>
<big>ע"ד אם מותר ליטול נוי סוכה זו ולתלותה בסוכה אחרת: נלענ"ד לאסור, ואף דגבי נר חנוכה קיי"ל מדליקין מנר לנר הכא שאני. (שו"ת שו"מ מהד"ד ח"ב סי' כ"ח): </big>
<h2>סימן קיז</h2>
<big>אתרוג התלוי בסוכה לנוי, נראה נהי דביו"ט אסור לטלטלו משום מוקצה, מ"מ בחוה"מ שמותר בטלטול רק בהנאה אסור משום אתקצאי למצוותו שפיר דמי למיפק ביה יד"ח ד' מינים, חדא דמללה"נ, ועוד דמ"ט אסור לטלן ולהנות בהם משום ביזוי מצוה, וז"ד לדבר הרשות, אבל ליטול ממצוה אחת למצוה אחרת אין כאן ביזוי דהא קיי"ל מתירין מבגד לבגד ומדליקין מנר לנר, וה"ה וכ"ש כאן דמעלין בקדש, דמעיקרא לא הוי רק נוי מצוה והשתא מצוה גופה, ואע"ג דמעיקרא הוי נוי למצוה דאו' והשתא מצוה דרבנן, מ"מ עדיף, דהרי כתב ביש"ש דנוי מצוה, דרבנן בעלמא הוא. ואי"ל מ"מ אין בו היתר אכילה, שהרי מותר באכילה לדבר מצוה לפי דברנו הנ"ל, אם יזדמן שלא יהי' מה לאכול ביו"ט כ"א אתרוג זה, מותר לאכלו, וכן לכ"ד מצוה שאפשר שימור, וכיון שמותר לצאת בו מותר נמי לבעל האתרוג ליקח מחירו. (שו"ת חת"ס או"ח סי' קפ"ד): </big><BR> י"ל דהא התם דוקא לאותה מצוה עצמה אבל למצוה אחרת יעי' בר"ן שבת (כא.) דאסור להשתמש לאורה אפי' תשמיש קדושה דמצות מבטלות זו את זו. ואולי י"ל עפימ"ש התוס' סוכה (מו.) ד"ה נכנס, דסוכה מחמת חג קאתיא ופוטר בשהחיינו שלו גם את החג יעי"ש ובכל בו ה' סוכה, ולפי"ז י"ל דגם סוכה ולולב חשובין יותר חדא מצוה נגד מצוה אחרת ודו"ק וי"ל הרבה, ומקום אתי להודיע צערי אשר הנני מצטער זה רבות בשנים בכל עת אשר אני רואה בת' שו"מ מהד"ר ח"א (סי' קל"ז) שכותב ששמע בשם כ"ק מרן הגאה"ק בעל חיה"ר זצ"ל ליישב קו' התוס' ב"מ (ז:) בקפץ א' מן המנויין לתוכו, דלבטל ברובא, ותי' דבדבר שבמנין לא שייך ביטול, ואף דזה רק מדרבנן ומה"ת אף דבר שבמנין בטל ז"ד בעלמא דאין מצוה מה"ת למנות. אבל מעשר דמה"ת מצוה למנות, מה"ת לא בטל עכדה"ק ודפח"ח, והג' בעל שו"מ כותב לדחות דבה"ק כלאחר יד מדם הפר ודם השעיר שמן התורה מצוה למנות ההזיות ובכ"ז פליגי ר"י ורבנן מ"ט לא בטל דם השעיר בדם הפר יעי"ש, ובמכת"ה אהבת הניצוח לנצח את רבינו הקדוש הי' לו לשוחד והוכה בסנורים [ראה עוד בת' שו"מ מהד"ת ח"ג (סי' קכ"ה) איך שהרהיב לדבר עוז נגד גאון קדוש ישראל היהודי זצ"ל מפרשיסחא וחידושי תורתו ויתבאר אי"ה להלאה בחלק ד'] ולא קרב זה אל זה, דהתם הרי אנו מונין רק הזיות לא הדם, וכי בשביל שאנו מונין הזיות יחשב הדם דבר שבמנין אתמהה, והוא פשוט לבר בי רב דחד יומא:
<h2>סימן קיח</h2>
<big>נלענ"ד הא דאין אדם מחויב ליתן כל ממונו עבור מ"ע רק עד שליש, הפירוש רק שאינו מחויב ליתן בעד הדבר יותר מכדי שוי' כדי שיוכל לקיים המ"ע, אבל מה ששוה הדבר באמת, בזה ודאי חייב ליתן כל ממונו בעדו, וזה אמרם "המבזבז" היינו ליתן יותר מכדי שויו, משא"כ בעד מה ששוה באמת, כמבואר בירושלמי קידושין כבד את ה' מהונך, אם יש לך אתה מחויב בהן, ואם לאו אין אתה מחויב לחזור על הפתחים, הרי דכל מה שיש לו מחויב ליתן בעד מה ששוה המצוה באמת, ואף גם במבזבז נ"ל דאינו רק מן התקנה שהתקינו באושא. אבל לשאול וללות מאחרים או לחזור על הפתחים, לעולם אינו חייב בכל המצות, אף ליתן מה ששוה הדבר באמת, חוץ ממצות מחצית השקל ומצות פרסומי ניסא כגון נ"ח ומקרא מגילה וד' כוסות, בזה חייב ללות מאחרים וגם להשכיר עצמו כפועל. (שו"ת חלקת יואב ח"א דיני אונס):</big><BR> וראיתי בת' מהר"ם שיק או"ח (סי' של"א) שהחכם השואל העיר על ד"ז דעל מ"ע אי"צ לבזבז יותר מחומש, מקידושין (כט.) דבאין לו רק ה' סלעים הוא קודם לבנו ומערכין (כא.) דחייבי עולות ממשכנין, והגאון המחבר ז"ל מחדש ומחלק בין מצוה שהוא חייב להשי"ת ובין מצוה שהוא חייב לאחרים, דבמצוה שהוא חייב לאחרים ה"ה כבע"ח ואפי' מגלימא דעל כתפיה, ולזה בכיבוד אב חייב אפי' להחזיר על הפחחים, וכן בפדה"ב, והא דחייבי עולות ושלמים ומחצית השקל, התם ג"כ נתחייבו נכסיו החוב שעליו וכן כל מצוה שהוא לפרסומי ניסא כמו נ"ח וכדומה חשיבה כמו מצוה שהוא חייב לאחרים עכתו"ד, ולא כתבתים למעלה לאשר לענ"ד דבריו צע"ג, - ויעי"ע בת' מהר"י אסאד (סי' ר"ב) ובת' כנף רננה או"ח (סי' פ"ד):<BR> ודע דמ"ש הגאז"ל דמ"ש המבזבז אל יבזבז יותר מחומש הוא רק מתקנת אושא, יעי' בד' מהר"ל המובאין לקמן (סי' ק"כ) בהגה"ה דנראה דעתו ז"ל דד"ת הוא, אמנם מה שנראה מד' מהר"ל דגם קודם מ"ת הי' הדין כן, י"ל בזה:
<h2>סימן קיט</h2>
<big>צ"ע לדינא היכא דאין האתרוג שוה כ"כ רק שאינו בנמצא לאנשי עיר זה, ועיר אחרת מעלין אותו בדמים, ר"ל דכך הוי עובדא, דר"ג העלהו עד אלף זוז, ובכה"ג אפשר דאין חיוב ליתן עישור נכסיו, כיון דבין כך ובין כך יעשה א' את המצוה או זה או זה, וכשיקחנו הוא לא יעשה חבירו המצוה, ונהי דכל אחד חייב לעצמו, ואין לו להשגיח על חיוב חברו, מ"מ אין חיוב לבזבז כ"כ, רק ר"ג הכי עביד כנ"ל. (שפת אמת סוכה מא:): </big>
<h2>סימן קכ</h2>
<big>שאלה ילד הנולד ברגל עקום, ורופא מומחה אומר שיש אופן ליישב הרגל ע"י גופסן, כל עוד שעצמות הילד רכים, ואם ימולו אותו קודם יתקשו העצמות ולא יהי' אפשר אח"כ ליישב הרגל, אך אם יעשו האפיראציע (גופסען) עתה, יוחלש עי"ז הילד, ולא נוכל למולו ביום ח', אם מותר לעשות האפיראציע לדחות המילה בזמנו, או למולו אף שעי"ז ישאר הילד בעל מום: תשובה אם האמת כדברי הרופאים, הדבר ברור דמותר לעשות האפיראציע, דמ"ע אינו מחויב לבזבז עליה הון רב, (כדאיתא באו"ח סי' תרנ"ו) כ"ש שלא יהי' הילד בעל מום: </big><BR> ועוד דחיוב המילה אינו חל רק בח' ובתוך ז' עדיין אינו חיוב, ומותר לעשות אז מצוה קלה אף שעי"ז יתבטל ממצוה חמורה כשיתחייב בה כדאיתא בסוכה (כה:), רק שלא יעשה האפיראציע ביום ח' או בליל ח' שאז חל החיוב כבר, ולטעם הראשון מותר אפי' ביום ח', ומ"מ אם אפשר יחוש לטעם הב' ויעשה התיקון תוך ז'. (שו"ת אבני נזר יו"ד ח"ב סי' שכ"ה): דבר חדש ונפלא חידש לן הגה"ק זצ"ל, דלא בלבד שאין אדם מחויב לבזבז אבר - היינו אפי' בליכא סכ"נ - עבור קיום מ"ע, אלא מותר לו אפי' לרפאות אבר ע"י ביטול מ"ע, ולמד מק"ו מהון רב:<BR> ויעי' בת' חלקת יואב ח"ב בהשמטות (אות פ"ט) שמחדש דאין אדם מחויב לקיים מ"ע בקו"ע, היכא שהמצוה תזיק לו, ויבוא לידי חולי שאין בו סכנה, וכן צער גדול דינו כחשאב"ס, אמנם לעבור עליה בקו"ע אינו רשאי:<BR> אמנם כשאני לעצמי בעניי לא אדע אם גם במ"ע שיש בה כרת נאמר זה, דאי"צ לבזבז עליה כל ממונו, ומסברא נראה דבמ"ע שיב"כ צריך לבזבז עליה כל ממון שבעולם, דחשוב כמו פק"נ יעי' יומא (פה:) ברש"י ד"ה ומה מילה, מהתוספתא דמילה דוחה שבת מפני שחייבין עליו כרת לאחר זמן וה"ה כמו פק"נ, ובפי' רבינו חננאל שם מפרש משום דחזינן שהמלאך בלע בנו של מרע"ה והו"ל סכ"נ:<BR> ומצאתי למהר"ל ז"ל בס' גבורות ה' (פרק ל"ז) שכ' וז"ל משכו וקחו לכם, כלומר כל אחד יקח בין מי שיש לו משלו בין מי שאי"ל, צריך ליקח אותו בדמים יקרים מאד, ואלו סתם דמים פשיטא, וכי אותו שאין לו צאן אינו חייב במצות כמו מי שי"ל, אלא ודאי אע"ג דבשאר מצות אין האדם חייב לתת כל אשר לו, בשביל מצוה אחת וכו' הכא צריך לתת יותר ממה שהוא חייב לתת בשאר מ"ע, בשביל שהוא הצלתו, כדאמר קרא בפירוש, ואם לא כן יש לחוש לנגף עכ"ל, והוא כעין סברתנו תלי"ת, אמנם בפסח מצרים לא הי' כרת כ"א נגף וי"ל דהיינו הך יעי' במשנה פסחים (צו.) בדברים שבין פסח מצרים לפסח דורות דלא חשיב ביזבוז כל הממון, ויע"ע שם (צ.) כי פליגי ליקח בו חלוק או טלית, רבי סבר מהיות משה החי' עצמך משה ורבנן חולקים יעי"ש, נראה אפוא שהי' מחויב להפריש ק"פ אפי' שלא ישאר לו מעות ליקח לעצמו חנוק או טלית, וכ"ש מ"ע דמילה, והרי אתה רואה דבכל מ"ע אם המצוה תזיק לו שיבוא לידי חולי שאבס"כ, פטור מלעשותה כהנ"ל, ומ"ע דמילה הרי כל עיקרה ע"י חולי וצער גדול, ויעי' גיטין (נז:) כי עליך הורגנו כל היום, זו מילה. ופרש"י דזימנין דמיית. [ויעי' בשפת אמת שבת (קלו:) דמשום זה אומרים אצל ברית מילה כשם שנכנס לברית כן יכנס לתורה וחומע"ט] ואכמ"ל:<BR> ובעיקר חידוש הגה"ק ז"ל לכאו' י"ל מד' החי' הרשב"א ב"ק (ט:) שכ' תימא איך נתנו דמים למצוה עוברת, וכ' הראב"ד ז"ל כדי שלא יבא לידי עוני ויפיל עצמו על הצבור וכו' שהעוני כמיתה, ומ"מ לא כמיתה ממש אמר הרב, שלא אמרו אלא במ"ע בשוא"ת אבל במצות ל"ת אפי' כל ממונו עכ"ל, וזה לא יתכן לכאורה בבעל מום, שאינו כמיתה. ואולם כד הוינא טליא אמרתי דאפשר כל הד' שאז"ל שחשובים כמתים רשאין לבטל עבורם מ"ע ואכמ"ל:
<h2>סימן קכא</h2>
<big>בדבר אשר נסתפק כ"ת, בחמץ שקיבל עליו אחריות, והאחריות עולה לסך רב, באופן שבמ"ע לא הי' מחויב לפזר סך כזה, ודעת אחרונים דאפי' בלאו כל שאינו עובר במעשה אינו מחויב לפזר כמו במ"ע, ה"נ נאמר שלא יתחייב לבער: הנה בתשובתי הקודמת כתבתי דא"כ גם בחמץ שלו נאמר כן, ואף שאסור בהנאה, הלא לאחר הפסח יהי' מותר כיון שהי' מותר לשהותו, ושם כתבתי שאכתוב לו עוד בדבר זה: והנה הדבר ברור דאף שחילק הר"ן בין מ"ע דשוא"ת שאני. מ"מ ודאי אף לאו שחשיב אין בו מעשה לענין מלקות, מ"מ מחויב ליתן הון ביתו שלא יעבור והיינו כגון חסימה בקול לר"ל, או גם לדידן באינו בשפתיו רק בקול לבד, דכה"ג חשיב גם לדידן לאו שאב"מ כמ"ש הרי"ף פ' ד"מ, או בחטא שעיקר הוא במחשבה דחשיב לשאב"מ כמו מגדף, מ"מ אין לדמותו לשוא"ת שאינו עושה גם במחשבתו רק שנמנע ולא עשה המצוה, אבל העובר במחשבה סוף סוף הוא עובר בפועל. רק שלענין מלקות חשיב אב"מ שאינו עושה באבריו, כמו משמר דלאו כעושה מעשה מהאי טעמא: וע"כ בל יראה דאינו ברשותו ועשאו וכו' וכ' הרמב"ן בחי' דהיינו משום שדעתו עליה ורוצה בקיומו, וכיון שהאיסור תלוי בדעתו וברצונו, שפיר חשיב מעשה לענין שצריך ליתן כל הונו שלא יעבור, ואף גם בתוך הפסח שכבר נעשה ברשותו, ואפי' עכשיו עומד וצווח שאינו רוצה בו ומבטלו אינו מועיל, מ"מ ע"כ עבר עליה בתחילה בעוד הי' תלוי החטא בדעתו, ונאסר משום קנס, ושוב אינו מפסיד כלום בביעורו. ומעתה נדון בחמץ שקבל עליו אחריות, דהנה בפשיטות נראה דבזה אי"צ דעתו ורצונו כלל, ממילא דומה להא דר"ן במ"ע, אך יש בזה מקום עיון ואדרבה י"ל דבחמץ שקיבל עליו אחריות, האיסור מחמת דעתו ורצונו בכל הפסח ומחויב לפזר כנ"ל. (שו"ת אבני נזר או"ח ח"ב סי' שכ"ה): </big><BR> ז"ל בתשובתו הקודמת (סי' שכ"ד) נדון מה שנסתפק בחמץ שקיבל עליו אחריות אם יעל האחריות לסך רב, בשלמא אם החמץ שלו הא אסור בהנאה, אינו מיושב כל הצורך, דהא הטעם כתב הר"ן דעניות כמיתה כמו שאמרו עשה שבתך חול, וכיון דלאחר פסח יהי' מותר לו, גם בחמצו שייך טעם זה, זולת בהי' אפשר למכור קודם הפסח, דאז אסור אחר הפסח משום קנס, ואם נאמר שהאמת כן הוא, יבא מזה קולא ופירצה גדולה, ויש לי בזה עיון גדול וצריך אני להתיישב בדבריי בהחפזי כל האדם כוזב, עכ"ל:<BR> יעי' בסנהדרין (עה.) ימות ואל תעמוד לפניו ערומה, ובת' חות יאיר (סי' קפ"ב) תמה וצעק ככרוכיא וכי איזה מעשה הוא עושה, ומדוע זה יגרע מאשה דקרקע עולם היא ואינה מחויבת למסור נפשה אף על ג"ע עצמו, ואני רגיל ג"כ ליישב בכעין סברא זו, ובת' להגה"צ מראדשיץ שליט"א הארכתי בזה ואכ"מ.
<h2>סימן קכב</h2>
<big>נסתפקתי ע"ד מ"ש הפרמ"ג (סי' תרע"א) שאם יש עונש מהממשלה על הדלקת נר חנוכה, דתלוי בדעת רמ"א והמ"א (סי' תרנ"ו) לענין אתרוג חומש נכסים או עישור נכסים. אם צריך לפזר כל יום חומש, או על כל ימי חנוכה חומש, דאלת"ה גם באתרוג נימא הכי, שיחויב על כל יום חומש ממילא נצרך ליתן כמעט כל רכושו שיהי' לו לקיים המצוה כל החג, או דילמא דלא דמי דאתרוג מצותו בנטילה, ראוי אתרוג א' על כל ימי החג, ובנ"ח נשרף השמן והפתילה חייב כל יום להוציא חומש רכושו וצ"ע. (שפתי צדיק לחנוכה מהגה"ק מפילץ זצ"ל): הגה"ה מכ"ק מרן הגה"ק רשכבה"ג אדמו"ר מגור שליט"א. לכאורה גם שם מי לא עסקינן בנצרך אתרוג חדש, גם אם אונסין אותו שלא ליטול אתרוג, וצריך לפדות בממון שירשוהו א"כ היינו הך, ומה שכתב דיצטרך ליתן כל רכושו, הלא המכוון כעין עישורייתא דבי רבי: </big><BR> לפום ריהטא לא הבנתי דהא בנר חנוכה שואל או מוכר כסותו, וכ"ש דחייב לפזר כל ממונו, ואפשר דוקא באם הוא לצורך שויו ויעי' לעיל (סי' קי"ח):
<h2>סימן קכג</h2>
<big>הנה קיי"ל דאין אדם מחויב ליתן אפי' בשביל מצוה עוברת הון רב, ולגרש את אשתו הוא יותר מהון רב, ובסנהדרין (כב.) קשין גירושין שהרי דוד התירו לו לייחד ולא התירו לו לגרש, הנה כי לגרש את אשתו חמור יותר מיחוד של פנויה, ואין מתירין איסור דרבנן בשביל הפסד הון רב, ובשבת אין מתירין רק שבות דשבות ואף בזה רמב"ן חולק: וקשה איך א"כ החיוב לגרש אשתו בשביל מ"ע דפ"ו באין לו בנים ונראה לחלק בין שאר מ"ע כגון לולב וכדומה, שאם לא יקח לולב בחג הסוכות זה מ"מ לא בטלה ממנו מצות לולב בכללות דיקח לולב בחג הסוכות אחר, אבל מצות פ"ו אם ימות בלא בנים כשיעור, דהיינו בן ובת, בטלה ממנו המצוה בכללה. [וידוע שכל נפש מישראל צריכה לקיים כל המצוות, ובספרי מקובלים איתא שהאדם צריך להתגלגל אפי' בשביל מצוה אחת שלא קיימה מעולם, וכל נשמה צריכה להתגלגל להיות כהן לפעמים, או עכ"פ בחי' עיבור כדי לקיים כל המצוות, וע"כ אם ימות בלא מצוה אחת שחסרה לו, שמא לא קיימה נשמה מצוה זו מעולם ויהי' מוכרח להתגלגל] ע"כ את כל הונו יתן, ואף לגרש אשתו, כדי לקיים מצות פ"ו. (שו"ת אבני נזר אה"ע ח"א סי' א'): </big><BR> לכאורה לפי טעם הראב"ד המובא לעיל בהגה"ה (סי' ק"כ) דמש"ה המבזב"ז אל יבזבז יותר מחומש דעוני כמיתה, והכא הרי בין כך יחשב כמת דגם מי שאי"ל בנים חשיב כמת, ויעי' בתוס' יבמות (סה.) דגם מי שי"ל בת ובן אי"ל ה"ה כמת, אבל אכתי קשה בי"ל בן לא יגרש אף שאי"ל בת:<BR> והנה לפימ"ש בהגה"ה שם דעל מ"ע שיב"כ חייב לבזבז כל ממון שבעולם, ה"נ י"ל כן במ"ע דפ"ו יעי' יבמות (סג:) דעל ביטול מצות פ"ו יש חיוב מיתה ביד"ש, וכן נראה בברכות (י:), ואין נראה לומר דז"ד באי"ל בנים כלל, גם אמרו ביבמות שם כל שאינו עוסק בפ"ו כאלו שופך דמים, והיינו שבכחו לברוא נפש חדשה ואינו בורא, והוא בכלל אביזרייהו דשפ"ד:<BR> והרי אתה רואה במגילה (כז.) אין מוכרין ס"ת אלא לנשיאת אשה ות"ת בלבד, הנה אפוא דאפי' אי"ל יותר מעות חייב לבזבז הכל. ועוד יותר דמוכר אפי' ס"ת, אם כי באי"ל ס"ת אחרת מבטל במכירתה מ"ע דאו' כמ"ש בח' מהרש"ם מהד"ד (סי' כ"ח). מ"מ יש לבטל בקום ועשה מ"ע דכתיבת ס"ת בשביל מ"ע דפ"ו או ת"ת. ומצאתי בשיטה מקובצת כתובות (נ.) שכתב ג"כ מדעתיה דנפשיה דעל מצות ת"ת מבזבזין יותר מחומש, והרי הדבר מפורש בש"ס מגילה:<BR> ואולי י"ל דגם על מצות מזוזה מבזבזין הון רב, יעי' בקידושין (לד.) דנשים חייבות במזוזה דלמען ירבו ימיכם כ' ואטו גברי בעו חיי, נשי לא בעו חיי. ויעי' בטור יו"ד ה' מזוזה דמצלת מן המזיקין, וא"כ אפשר דדומה לפסח מצרים כהנ"ל ממהר"ל. ויעי' בירושלמי סוף פ"ק דמגילה תפילין ומזוזה הי קדים, ר"ה אמר תפילין קודמין יעי"ש ואי אמרת דעל מזוזה החיוב לבזבז הון רב, לאחר שיקנה תפילין מהיתר מהחומש. שוב אח"כ הלא יתחייב עוד במזוזה וי"ל הרבה יעי' ביו"ד (סי' רפ"ה) ברמ"א ובבית הילל ובת' רע"א (סי' ט') לענין תפילין ולולב או מזוזה ולולב איזה קדים:<BR> ואולי י"ל עוד דגם על מצות כיבוד אב ושליח הקן דמתן שכרה אריכת ימים בצדה מבזבזין עליה הון רב ואכמ"ל:<BR> במשנה יבמות (סד.) ואם הפילה מונה משעה שהפילה, ר"ל לר"ה דאמר ביבמות (סב.) היו לו בנים ומתו קיים מצות פ"ו, דכל המצוה הוא להוציא נשמה מהאוצר ששמו גוף יעי"ש בפרש"י. והרי הודה רבי לאנטינינוס בסנהדרין (צא:) דנשמה בא משעת פקידה, ויעי"ש (קי:) דלדעת ר"ה משעה שנזרע י"ל חלק לעוה"ב, וא"כ הוא למה מונה משעה שהפילה. הלא כבר הוציא נשמה מהגוף, וקיים א"כ מכבר מצות פ"ו. - אמנם בחי' למס' קידושין (לא:) הוכחתי כי מד' הראשונים בהרבה מקומות נראה דהאמת כמו ששנה רבי בתחילה דהנשמה אין בא להאדם עד שעת לידה, גם לר"ה י"ל דהמשנה מיירי בהפילה קודם מ' יום דמיא בעלמא היא:
<h2>סימן קכד</h2>
<big>ע"ד בתו שהיתה נשואה לבעל מופלג בתורה ויר"ש ושבק לן חיים, ומונעת את עצמה להנשא עוד הפעם, מפני שמתפחדת שכשנזכה לזמן תחיית המתים שלא תחזור אז לבעל הראשון: הנה קרוב לשאלה זו נמצא לאחד מן הגאונים הקדמונים, והוא בספר התחיה והפדות לרב סעדיה גאון, וז"ל שם שאלה ו. כיון שיחיו המתים ויבקשו לאדם ולקדש, הידע כל איש ואיש את אשתו. תשובת שאלה זו כתשובת שאלה מי ששאל כיון שיחיו המתים צריכים למי נדה או לא, (נדה ע:) ונשיב כי במקום שמרע"ה עומד אין לנו רשות להורות לפניו, ובלי ספק כי מרע"ה ושאר הנביאים יחיו בימים של משיח, והם יורו לנו האסור והמותר עכ"ל: אמנם אנו שזכינו להזוה"ק, מצאתי בסדר בראשית (כא:) מכאן נוקבא דאתנסבת בתרין בההוא עלמא אתהדרת לקדמאה, וכתב באמרי בינה בגיליון הזוה"ק, פי' שנשאת לב' אנשים זה אחר זה, חוזרת לעתיד לבעלה הראשון, עכ"ל, וכן הבין גדול קדמון שמואל בקוראי שמו בספרו מפתחות הזוהר, (בענין זיווג וחבור ח"א) שכ' אשה שנשאת לשנים חוזרת להראשון לעוה"ב (זוהר כא:) עכ"ל, וכן יש להוכיח מהירושלמי, (שו"ת מצב הישר על הזוה"ק מהגה"צ החוקר שניאור זלמן דובער מווילנא): </big><BR> הגאז"ל הוסיף לומר כן גם בנתגרשה מבעלה הראשון, ודייק לה מירושלמי כתובות (פי"א ה"ג) דאמרו על גרושה ומבשרך אל תתעלם, ולענ"ד חלילה לומר כן דגרושה ודאי פרודה ממנו אף לעתיד, ומ"מ קרי לה מבשרך לצד היותם בשר אחד עד הגירושין, ממילא גם עתה אחר התפרדה ממנו היא בשר מבשרו כעין ייחס הבנים אל האבות, לאשר היו אחד במקורם ודו"ק. גם י"ל מבשרך שהיתה כבר:<BR> ויעי' פסקי תוס' סוטה (אות ב') שכ' קשה לזווגן אלמן ואלמנה אבל אלמן ובתולה או בחור ואלמנה הוי לפי המזל עכ"ל, והוא מהתוס' שאנץ ותוס' הרא"ש שם, ויעי' בחי' הר"ן סנהדרין (כב.), וברש"י סוטה (ב.) ד"ה זוג שני, קשה לזווגן למי שאינה בת זוגו ע"כ, נראה אפוא דבחור ואלמנה ה"ה בת זוגו, ולא תחזור א"כ אל בעלה הראשון, ודו"ק ויעי' גיטין (צ.) ובחי' מהר"ם שיף שם:<BR> ויעי' בחי' המאירי סוטה שפי' באופן אמר דזיווג ראשון מסתמא הוא באותה שעה פחות מבן י"ג ועדיין אין דנים אותו לדקדק על זווגו כ"כ, אבל בזיווג שני או כבר הגיע למונת העונשין וקשה לזווגן, - ובספר חסד לאברהם מעין ה' נהר כ' פי' בזיווג ראשון היינו בזמן ששניהם באו אל העולם פעם הראשונה אז מזדמנת לו בת זוגו בלי שום טורח כלל, ובזיווג שני היינו אם חטא ונתגלגל והוא מאותם שנתגלגלה אשתו עמו, אז יש לו מקטריגים וקשה לזווגן, ואם כי אשה אינה מתגלגלת, אמנם מתגלגלת לפעמים בסיבת בעלה:<BR> הבה"ג כ' דאסור ליקח אחות אשתו לאחר מיתת אשתו, ופירשו כוונתו דהיינו קודם הקבורה. נראה דס"ל דעד הקבורה נקראת עוד שארו זו אשתו, רק משנקברה חזרה להיות קרקע עולם כמ"ש ואל העפר תשוב:<BR> האומנם ראיתי בזוה"ק ריש פרשת אמור ודא דמי לבר נש דמיתת איתתיה לא אתחזי ליה למיסב אתתא אתרא עד דקביר לקדמיתא ע"כ, וי"ל הרבה:
<h2>סימן קכה</h2>
<big>נראה לדינא דגם הכלי בכלל נר, וממילא הוא בכלל מצות נ"ח, וכל כלי שאינה ראויה לעמוד מאליו בלא סמיכה, אינה ראויה למצות נר חנוכה. ואותן המדבקין נרות של שעוה או חלב, ואין משימין אותן בכלי לא יצאו ידי חובתן, וכן אותן שעושין נרות מתפוחי ארץ, דלא חשוב כלי, (שו"ת אבני נזר או"ח סי' תק"ו): </big>
<h2>סימן קכו</h2>
<big>ע"ד שאלת כ"ת אם מותר להדליק נר חנוכה על הבאהן. לא מצאתי הדבר מבואר, אבל הלא מי ששילם בעד כל הלילה, הוי כשכר לו בית דירה לאכול ולישן שם. וחייב בנ"ח, ואף דהבאהן איננה עומדת במקום אחד, לא נמצא שיצטרך בית קבוע למה שמצותו בשביל פרסומי ניסא, (שו"ת מהרש"ם מהד"ד סי' קמ"ו): </big>
<h2>סימן קכז</h2>
<big>נסתפקתי במה דקיי"ל דאפי' תשמיש קדושה אסור להשתמש לאורה, מהו הדין ללמוד נגדם דיני מצות נ"ח, לפימ"ש הר"ן הטעם דמצות מבטלות זו את זו, והכא הרי אדרבה, דנודע דכל מצוה החיוב לקיימה במחשבה דבור ומעשה, וא"כ חלק הדבור עוד מחזק למעשה מצות נ"ח: </big>
<h2>סימן קכח</h2>
<big>ע"ד שחקר כ"ת בנ"ח אי בעי שיהי' שלו דוקא, ואם יש בביתו שמן הפקר שלא זכה בו כגון שלא הגביהו והדליקו במקומו, או שלא רצה לזכות בו, אם יוצא משום נ"ח, וקצת משמע כן מהא דרבי זירא הוי משתתף בפריטי: לענ"ד לא שייך גבי פרסומא ניסא שיצטרך דוקא שלו, וכמו במגילה שצריך מתוך הכתב, ומ"מ יוצא בשאולה. אולם אם הדליק נ"ח ואח"כ הפקירה פשיטא דלא יצא. אמנם כיון דהדליקה אתקצאי למצוה ואין הפקר שלו מועיל, (ס' זכר יהוסף שבת (כא:) מהגאון מהרי"ז שטערן ז"ל משאוול, וכן דעת חותנו הגאז"ל מהר"ם גימפל שם): </big>
<h2>סימן קכט</h2>
<big>גזל שמן והדליק בו נ"ח, נראה דיוצא בו יד"ח מצות נ"ח, לפימ"ש התוס' שבת (נח.) ד"ה אעפ"י. דדבר הנאסר בהנאה חשיב עי"ז שינוי מעשה, א"כ ה"נ בשעה שהתחיל להדליק נאסר השמן בהנאה, חשיב שינוי מעשה וקנייה בשינוי וצ"ע (שו"ת שו"מ מהדת"ל ח"א סי' שמ"ט): </big><BR> י"ל דאדרבה אי אמרת דלא יצא לא נאסר בהנאה כלל, אבל אפשר דשניהם באין כאחת יעי' כעין זה בחי' הרשב"א ב"ק (סו.) בענין הקדישן הקדש ותרומתן תרומה יעישה"ט ולפום ריהטא י"ל עוד דבר חדש, כיון דאין כל המצוה באה ע"י העבירה, דהיינו הפתילה והנר, כ"א השמן, אין זה פסול משום מהב"ע, דדמיא לזה וזה גורם, ולולב הגזול שאני דד' מינים כשרים בזה אחר זה ודו"ק. - אולם בת' ארץ צבי חאו"ח (סי' נ"ב) להגאז"ל מהורצ"ה תאומים מצדד להחמיר בשמן הגזול יעי"ש:<BR> ראיתי בהלכות קצובות דרב יהודאי גאון ז"ל [נדפס בפפ"ד ש' תרמ"ג מכתי"ק] בה' חנוכה שכ' וז"ל ואסור להשתמש באותה הנר, אבל מכסהו בכלי שיתראה מעט, שיכירו כי נ"ח הוא, וכו' ואם כבתה מותר להדליקה עד ה' פעמים, עד שיכלה השמן אשר בו, ולא יגביה הנר יותר מארבע או שלש טפחים מן הפתח עכ"ל, ראה והתבונן:
<h2>סימן קל</h2>
<big>ע"ד מקרה ששכחו ולא קראו פרשת שקלים בשבת שלפני ר"ח אדר, אם יקראו אותה בשבת הבא: נראה דקורין אותה, בשבת הבאה ולאו דוקא שכחו אלא אפי' ביטלו במזיד, כיון דיש לו שייכות גם בשבת הבא, ויעי' בת' בי"ד (סי' ק"ו) דאם שכחו לקרות פרשת פרה, יקראו אותה שבת הבאה בפרשת החדש, (שו"ת מהר"ם שיק חאו"ח סי' של"ה): </big>
<h2>סימן קלא</h2>
<big>נסתפקתי אם מותר לומר כי המן הי' גוי גדול נאה וחכם, מי נימא דאסור משום דכתיב לא תחנם ואמרי' בע"ז (כ.) לא תתן להם חן. או אפשר כי עי"ז יתרבה שבח השי"ת שאבדו על שארב על ישראל, ויעי' בסוטה (מב:) עדיין לא הגענו לחצי שבחו, (שפתי צדיק על פורים אות י"ח): </big>
<h2>סימן קלב</h2>
<big>שיטת בה"ג ותוס' דנשים מוציאות נשים אך לא אנשים, משום דחיוב נשים משום דהיו באותו הנס, אינו אלא בשמיעה ולא בקריאה, אבל אנשים חייבים בקריאה אלא ששומע כעונה: מ"מ נראה ברור דאשה חרשת יוצאת בקריאה כמו איש חרש, דבקריאה לבד נמי איכא פרסומי ניסא, דאל"כ לא הי' חרש יכול להוציא אחרים, דלענין חיוב פרסומי ניסא לא הי' חשיב מחוייב בדבר, א"ו בקריאה לבד הוי פרסומי ניסא, ואף אשה יוצאת בזה, ומה שאינה מוציאה את אנשים אף שהיא יוצאת ג"כ בקריאה לבד, היינו משום דחיוב קריאה אינו חיוב גמור עליה כמו על הנשים, שהאנשים אינם יוצאים רק בקריאה ובשומע כעונה, והנשים אף בשמיעה לבד בלא שומע כעונה יוצאים, ואין הקריאה עליה חיוב גמור ודומה לזה שלהי פסחים, בירך על הזבח לא פטר של פסח, לר"י משום דפסח בשפיכה דווקא, וזבח אי בעי בזריקה אי בעי בשפיכה, וחיוב שפיכה בפסח חיוב גמור [אבל בירך על פסח פטר של זבח, דאין שום חיוב על זבח יותר דזבח בשפיכה כמו פסח נמי יצא. ] (שו"ת אבני נזר או"ח ח"ב סי' תקי"א): </big>
<h2>סימן קלג</h2>
<big>נראה דאף דמגילה בלעז אינה מטמאה את הידים, מ"מ קדושה יש בה. רק לענין טומאת ידים הענין משום שנוגע במה שאין ראוי ליגע מגיע לו הטומאה בעצמו, וכמו שביאר זה המהר"ל ז"ל בגור ארי' פ"ק דשבת, והענין דסת"ם ומגילה הכתובה בלה"ק שיש בהם סודות עמוקים ונעלמים עד שאין לשכל אדם נגיעה בהם, ע"כ גם גוף הספר אין לאדם ליגע בגשמיותיו כיון ששכלו אי"ל נגיעה ברוחניותיו, וכ"ז בסת"ם ומגילה הכתובה בלה"ק שכשר אף לאין מבינים, ע"כ יש בו קדושה גם מצד הסודות הנעלמים שבו, אבל הכתובה בלשון לעז שאין כשר רק למכירין א"כ אין בו קדושה גם מצד הסודות הנעלמים שבו, שהרי אינו מכירם והיא אינה כשירה רק למכיר, ואינה קדושה רק מחמת דברים הידועים ושכלו משיגם, א"כ מותר ליגע בו, ע"כ אינה מטמאה הידים ולעולם קדושה יש בה, (שו"ת אבני נזר סי' תקי"ח): </big><BR> פעם אחת הראה הגה"ק זצ"ל לאא"ז זצ"ל ד' התוס' מגילה (ח:) ד"ה עד. שהקשו מגילה הכתובה בלשון לעז, אמאי לא מטמאה את הידים כיון שנתנה לקרות ולכתוב, ותירצו וז"ל וי"ל דכיון שאינה כשרה לקרות אלא למכירים בה "דין הוא שלא תטמא את הידים", אבל היכא דכתובה אשורית כשרה אף לשאינן מכירין ומש"ה "דין הוא שתטמאה את הידים" עכ"ל, ומאד הרבה לדייק על כותבם "ודין הוא", המורה באצבע על סברא פשוטה וגלויה, על דבר סתום, אחר שעה מועטת פירש הגה"ק זצ"ל בעצמו ד' התוס' ע"ד סברתו הנ"ל, והוסיף ואמר תדע אלו הגר"א זצ"ל מווילנא הי' עומד בכאן ושומע פירוש זה, היה מרקד מתוך שמחה:
<h2>סימן קלד</h2>
<big>השם יו"ד ה"א אם היו"ד רחוק מה"א וקו קטן מחברן, נראה שלא יצא מתורת שם, כיון שגופי האותיות כתקנם רק שרחוקין זה מזה ונראה כשתים, וכיון שהקו מחברן וניכר שהחיבור לעשותן כתיבה אחת, שאות אחת אינה תיבה, וכיון שניכר הכוונה לעשותה אחת, אחת הוא, וקרוב לודאי שיש במחיקתו איסור מן התורה. (שו"ת אבני נזר יו"ד ח"ב סי' שס"ה): </big>
<h2>סימן קלה</h2>
<big>נ"ל כי מה שאמרו מחייב אינש לבסומי בפוריא עד דלא ידע, אין הכוונה שמחויב להשתכר כ"כ עד שלא ידע, אלא דכל היום מחויב לעסוק במשתה, ועד דלא ידע עדיין החיוב עליו, לאפוקי כשהגיע לשיעור זה, אבל אפי' קודם זה השיעור יוצא כל שעוסק במשתה, (שפת אמת מגילה ז:): </big><BR> יעי' באגרת הקודש מרבינו הקדוש שליט"א מגור לעיל בראש הספר, ויעי' במהרש"א ב"מ (כג:) בח"א, במה שאמרו שם בגמ' בהני תלת מילי עבידי רבנן דמשני במילייהו בפוריא וכו' שכ' לפרש לענין פורים, עבידי רבנן דמשנין לומר דלא ידע גם אם הוא אינו מבושם כ"כ וידע, ע"כ, ויעי' בת' מהרי"ל (סי' קל"ח) שכ' דמ"ש מחייב אינש לבסומי, אינו חיוב ממש רק למצוה:
<h2>סימן קלו</h2>
<big>מה שחקר אם בני הכפרים דמותרין לקרות המגילה ביום הכניסה, יכולין לאחר הקריאה על יום י"ד, ודעתו דאסור דיש לחוש שמא ימות: לדעתי פשוט שיכול לאחר, והוא מן המובחר לקרות בצבור כל היותר, ולא שייך בזה משום מצוה שבאה לידך, משום דביום י"ד עושה המצוה יותר כתיקונה: וחשש שמא ימות לא מצינו, אלא באופן שמא ימות פלוני ונמצא החי מקולקל, אבל שמא ימות הוא עצמו אין חשש כלל, שהרי עשה כדין, שמן הדין הוא להמתין על יום י"ד, ואם מת בתוך כך, הרי עתה נעשה חפשי מן המצות ופטור, ולא מצינו חשש שמא ימות אלא בשבת (קנג.) לענין תשובה על מה שחטא כבר וישוב היום שמא ימות למחר, ואם ימות הרי עוות ולא יכול לתקן עוד, משא"כ במצות שעליו לעשות, ואם מת נפטר ואין עליו כלום, (שו"ת משיב דבר ח"א סי' מ"א): </big>
<h2>סימן קלז</h2>
<big>נראה לחדש דין חדש דאף כי אין קורין את המגילה בשבת, מ"מ מי שנעשה בן י"ג שנה בט"ו באדר שחל להיות בשבת, שבו זמן קריאת המגילה, דיש לחייבו שיקרא בשבת, והוא לפימ"ש רש"י ז"ל במגילה (ה.) ד"ה ע"ש זמנם, דחכמים שאחרי כנה"ג תיקנו להקדים משום גזירה דרבה, ולפי המבואר בביצה (יח.) דכלי שנטמא ביו"ט, מטבילין אותו ביו"ט, ולא גזרינן אטו נטמא בעיו"ט, משום דטומאה ביו"ט לא שכיח, לא גזרו ביה רבנן, ה"נ כן, (ההגה"צ מהור"ר יוסף חיים זאנענפעלד ז"ל בשו"ת ציץ הקדש סי' ט"ו): </big><BR> אולם ההמ"ח ה"ה הגה"צ מהור"ר יהושע צבי מיכל שפירא ז"ל מעיה"ק חברון תובב"א, מפקפק קצת בדין זה יעישה"ט:<BR> יעי' בת' בשמים ראש (סי' כ"ה) שעמד לחקור מדוע זה אין קורין את המגילה בשבת בזה"ז, כיון שאין דין רה"ר בזה"ז וליכא למיגזר שמא יעבירנו יעישה"ט, ויע"ע בת' שו"מ מהדת"ל ח"ג (סי' נ"ט) שהקשה קושיא נפלאה, דמדוע זה גזרו כלל על מוקפות חומה, כיון דהדין בש"ע סי' שס"ד דעיר המוק"ח חשובה כרמלית יעישה"ט:
<h2>סימן קלח</h2>
<big>יש להוכיח דסדר משלוח מנות הוא, שישלח הגדול להקטן מקודם, והטעם דלא ליחשביה כמו רעהו וחברו, רק כשהגדול שולח לו וחושבו לרעהו, הדר משלח ליה איהו. גם כשרואה שיש לחבירו מין זה ששלח לו, ישלח לו מין אחר שאין לו, (שפת אמת מגילה ז:): </big>
<h2>סימן קלט</h2>
<big>מה שנסתפק כ"ת בתלמיד השולח מנות לרבו אם יוצא בכך יד"ח, מי נימא כיון דרעהו כ' מחזי דמשוי את רבו לרעהו, והרי לדעת הי"א ברמ"א (סי' רמב) אין לתלמיד לשאול בשלום רבו, ה"נ י"ל דאסור וגם לא יצא יד"ח מצוה בזה: הנה נראה דהא דאסור לתלמיד לשאול בשלום רבו, ז"ד בפניו, אבל שלא בפניו שרי, א"כ משלוח מנות דשלא בפניו הוא שרי, ומצוה נמי עביד בכפלים, מצות מש"מ, ומצות כבוד רבו, ואי משום דמחזי דמשוי את רבו לרעהו, הא ודאי לא מיקל בכבוד רבו, דודאי גם רבו מיקרי ריעך לכל מצות שבתורה כמו לא תעשוק את ריעך וכדומה, וברש"י שבת (ל"א:) ריעך וריע אביך אל תעזוב זה הקב"ה: ועוד ממקומו הוא מוכרע (מגילה ז':) דשדר ליה רב אושעי' לרבי (שו"ת מהרי"א הנקרא יהודה יעלה, ח"א סי' ר"ד): </big><BR> יעי' בת' מהרי"א (סי' ר"ז) שבעצמו פסק דמצות משלוח מנות היא לאו דוקא ע"י שליח אדרבה אפשר דמצוה בו יוחר מבשלוחו, אמנה סתמא דמילתא שולחין ע"י שליח ושלא בפניו הוא, ויע"ע בת' בנין ציון (סי' מ"ד) שכ' ג"כ דיוצאין גם ע"י עצמו, - אמנם הוא ז"ל כ' דאולי לכתחילה טוב יותר ע"י שליח יעי"ש, - וכ"כ בחי' מהר"א ה' פורים, אולם בפרמ"ג (סי' תרצ"ג) מסופק בזה:
<h2>סימן קמ</h2>
<big>נלענ"ד דהשולח מנות לאדם חשוב, יצא ג"כ המקבל בההוא הנאה דמקבל מיניה, כמו דקיי"ל בפ"ק דקידושין דבאדם חשוב כשנותן לו שו"פ, הו"ל כאלו קיבל המקבל שו"פ ומהני לקנות בקידושין ובמקח וממכר: ואף דבמשלוח מנות בעי מידי דאכילה ושתיה דוקא, והנאה זו מילתא אחריתי הויא, מ"מ כיון דע"י מידי דאכילה ושתיה בא לו ההנאה שפיר דמי, כמ"ש התוס' בב"מ (פ"ד.) ללוי דאמר בכליו של מקנה בההוא הנאה דקא מקבל מיניה, אף דהנאה זו לאו כלי הוא ואנן כלי בעינן, מ"מ כיון דע"י הכלי בא לו מהני יעי"ש ובקצה"ח (סי' ק"ץ): ולפי"ז נראה דבר ברור בגזל מנכרי אף דלא מקרי לכם ובאתרוג לא יצא, מ"מ במצות משלוח מנות מהני, חדא דסו"ס כיון דאי"צ להחזירו יצא, ועוד הא קא מתהני מיניה, ואף דבעי דוקא מידי דאכילה וגוף הדבר לא קני ונמצא לא הוי רק הנאה בעלמא, מ"מ כיון דע"י מידי דאכילה בא לו יצא, (חידושי מהר"א מהגה"צ מהור"ר אליעזר אויערבאך ז"ל מקאליש): </big><BR> וכ"כ בת' חלקת השדה (סי' ד'), אמנם לענ"ד יש לדחות יעי' ביצה (יד:) בגמ' ובפרש"י דחיים אינם בכלל מנות, וד"ל, שו"ר בס' תיקון משה ה' פורים (צ"ג.) שהביא כן בשם גדול א' והוא ז"ל דחה דבריו, - יעי' בקו"א לטו"א מגילה (ז:) שכ' וז"ל ולולא דמיסתפינא הייתי אומר דבר חדש, כששולח אחד לחבירו קיימו שניהם מצות משלוח מנות הנותן והמקבל, כיון דע"י שניהם נעשית המצוה עכ"ל:
<h2>סימן קמא</h2>
<big>ע"ד שאלהו אי יוצא מצות משלוח מנות כשישלח לחבירו מעות: לכאורה הי' נראה מהא דמע"ש בירושלים דצריך פירי מפירי וגד"ק, ועכ"ז יכול לחלל בירושלים כסף על פרוטות כמו על פירות, והטעם כ' התוס' ב"מ (מ"ה.) מפני שיכול לקנות בהם פירות וצרכי אכילה, וה"נ לענין משל"מ: אמנם י"ל לפימ"ש דכל עצמו של מצות משלוח מנות הוא, להרבות ולהוסיף חיבה וריעות ולצד זה נראה דצריך לשלוח דוקא מידי דאכילה ולא מעות, (שו"ת פתחי שערים סי' מ"ז): </big><BR> וכן נראה להדיא בת' תה"ד (סי' קי"א) יעי"ש שנשאל אם יוצאין מצות משלוח מנות בחלוקים וסדינים, והשיב דא"י ודייק לה מלשון הרמב"ם דבשל"מ כ' וחייב לשלח ב' מיני דאוכלים, ואלו במתנות לאביונים כ' מעות או מיני מאכלים אלמא דבשל"מ בעי דוקא מידי דמיכלי עכתו"ד, ובת' הלק"ט כ' דיוצאין גם בכלים שיכול למוכרם מיד ולקנות בהם מידי דמיכלי ובמכ"ת דברים אלו ליתנייהו, בקונטרס "משלוח מנות" הוכחתי כי דעת הרבה מגדולי ראשונים דגם במשקין א"י ורק במידי דאכילה דוקא, ומצאתי במעשה רב שכן דעת הגאז"ל נוטה. יעי"ש סי' רמ"ט בהגהות פעולת שכיר:
<h2>סימן קמב</h2>
<big>מה ששאל בחכמה אם איש ואשתו נחשבין לב' אביונים. - לא מצאתי כעת מקור לדין זה, אבל נ"ל ברור דנחשבים לב' אביונים, וראי' לזה דהא קיי"ל בחו"מ (סי' צ"ח) דיותר חיוב לשלם חוב ממה שיתן למזונות אשתו, וביו"ד (סי' קנ"ג) מבואר דעני המקבל צדקה אינו חייב ליתן מזה לחובותיו, א"כ כ"ש שאי"צ ליתן מזה למזונות אשתו ובניו, ואף די"ל דשאני מזונות אשתו ובניו שדעת הנותן הי' ע"ד כן, אבל ודאי אם נתנו לו בפירוש ע"ד שלא ליתן להם, שאינו חייב ליתן להם, וגם אסור לו לשנות דעת הנותן: וא"כ אם נותן מתנות בפורים לאיש ואשתו, ומכוון בזה לקיים המצוה בשניהם הוי כאלו נותן לזה בפ"ע ולזה בפ"ע, כיון שיכול ליתן לו לבדו שלא תהנה מהם אשתו, (שו"ת בנין עולם מהגאון המובהק מהור"ר יצחק אייזיק ז"ל אבד"ק טיקטין ס' ט"ו): </big>
<h2>סימן קמג</h2>
<big>ויש לחקור במצות משלוח מנות דבעי דוקא ב' מנות לאיש אחד, אי מתחלה שלח מנה אחת, ואח"כ שלח לו עוד מנה אחת, מי מצטרפין או לא, ואת"ל דמצטרפין, אכתי נאכלה המנה הא' קודם ששלח לו השניה מהו, מי נימא דגם בכה"ג מצטרפין או לא וצ"ע (חידושי מהר"א): </big><BR> לכאורה הלא מפורש בשבת דהוציא חצי גרוגרות ונאכל קודם שהוציא תני גרוגרות השני אין מצטרף, וא"כ מסתמא הה"נ בנ"ד, אולם י"ל דעל עיקר הדין מסתפק הגאז"ל, דאולי מ"ש התורה ומשלוח מנות דהיינו ב' מנות אין הכוונה כלל שיהי' חייב לשלחם שניהם ביחד, ואם ישלחם בזה אחר זה נצטרך לבוא לדין צירוף, רק דסגי שישלחם לבדנה כ"א בפ"ע, ובהיות כן גם בנאכל הראשון מקודם אפשר דיוצא מצות מש"מ, וד"ל:<BR> ולענ"ד זה תלוי אי נימא דמצות מש"מ הוא מתחילה ועד סוף או רק לבסוף, ובת' הארכתי:
<h2>סימן קמד</h2>
<big>נסתפקתי בשלח ב' מנות לב' בנ"א בשותפות. מי אמרי' כיון דכ"א יש לו זכות בכל אחת מהב' מנות, ה"ה כאלו שלח ב' מנות לא' ויצא: והנה אי נימא דמשל"מ בעי כזית או שו"פ [היינו כל מנה בפ"ע, דודאי אי בעי כזית או פרוטה, לא סגי ששניהם ביחד יהיו שוין פרוטה או כזית וצ"ע], יש להסתפק בשלח ב' מנות השוין כזית או פרוטה בצמצום, מי אמרי' דיצא, כיון דיש לכ"א קנין וזכות בכל הדבר, או"ד אדרבה אפי' אם הב' מנות שוין הרבה פרוטות, באופן שמגיע לכ"א יותר מפרוטה ג"כ לא יצא כיון דאינו מיוחד לכל אחד וצ"ע, (שם): </big>
<h2>סימן קמה</h2>
<big>בברכת שהכל, נראה ברור דצ"ל מלת נהיה ביו"ד קמוצה ולא סגילות, דבקמוצה פרושו כבר נעשתה כמו הנהי' כדבר הגדול הזה (ואתחנן ד'. ל"ב.), אבל ביו"ד סגילות פירושו לעתיד ושאנחנו נהיה כן, כדמצינו בברכת התורה ונהי' אנחנו וצאצאנו כו', (כתי"ק הגה"צ מהרח"י נפתלי ז"ל מוויערשוב מח"ס ענפי זית): </big>
<h2>סימן קמו</h2>
<big>נסתפקתי בשני בנ"א הבאים לשאול בפורים, א' לשאול על ה' פורים, וא' על ה' פסח, למי נזקקין תחילה: לכאורה פורים ה"ה חובת היום וחובת היום קדים, אבל ז"א דכיון דהיום מתחיל החיוב לשאול בה' פסח גם ה"פ חשיב חובת היום, ולכאורה שוב י"ל דנזקקין להשואל בה"פ שהוא מה"ת כדילפינן מקרא, ופורים רק דרבנן ודומה לתדיר ומקודש, דדאו' יש לחשוב מקודש נגד דרבנן, אבל אפשר דפורים נחשב חובת היום שהחיוב מצ"ע, או אפשר דמותר להשיב לאיזה שירצה וצ"ע (שו"ת האלף לך שלמה ח"א סי" שפ"ד מהגרש"ק זצ"ל): </big>
<h2>סימן קמז</h2>
<big>אפשר לומר במשלוח מנות, לפי מנהגנו עכשיו שכל השולח מנות לחברו, חברו חוזר ושולח לו, א"ל דאם אין חברו חוזר ושולח לו, יכול לתובעו בדיינין, כדין שושבינות באה"ע (סי' ס') דנגבית בדיינין, והיינו דכיון דהמנהג כן, שכל השולח לחברו חברו חוזר ושולח לו, מסתמא הראשון ששלח סמך אדעתא דמנהגא, ויש אומדנא כאלו התנה כן בפירוש, שעל מנת כן הוא שולח לו, שיחזיר גם חברו וישלח לו: אך אפשר דלא דמי, דדוקא בשושבינות ה"ה דבר גדול, לזה אומדין דעתו, שלא הי' שולח גם הוא, אלו הי' יודע שחברו לא יחזיר וישלח לו, לא כן משלוח מנות, שאינו ממון הרבה כ"כ, אין כאן אומדנא לומר כן, (ספר החיים מהגרש"ק סי' תרצ"ה): </big><BR> יעי' בפרי מגדים סי' תרצ"ד במ"ז (סק"א) שכ' נסתפקתי מתנה לאביון אם מהני ע"מ להחזיר, ומשלוח מנות לא מהני, כי מצוה מאכל ומשקה שישמחו בפורים, עי' סי' תרצ"ה מנות לשון הכנת מן הוא וצ"ע עכ"ל. - ושמעתי כי ח"א שאל את הגאון מהר"י ז"ל מקוטנא, אם יוצאין מצות צדקה במתנה עמ"ל, והשיב לו אם אתה הנך זנב, העני מה פשע, ובת' הארכתי:<BR> בלא"ה י"ל דהכא ע"כ הוא חייב לשלות מנות אפי' הי' יודע שחברו לא יחזור וישלח לו, כי מצוותו דמרי' עלי', ואולי י"ל דמ"מ הי' אפשר לו לחזור אחר איש כזה שיודע ומכיר בו שיחזור וישלח לו בודאי:
<h2>סימן קמח</h2>
<big>שמעתי מפה מרן בעל חת"ס זצ"ל כי הגאון רע"א זצ"ל חקר במצות משלוח מנות אם צריכין לשלוח ע"י ישראל גדול ולא ע"י עכו"ם או קטן, כדין כל שליחות שבתורה דקיי"ל אין שליחות לעכו"ם וקטן, או ל"ש: והשיב לו מרן, אלו הי' המצוה לתת מנות ע"י עצמו ממש, ורק כי היינו רוצין לצאת ע"י שליח מצד ששא"כ, אז הי' מקום לומר כן למעט עכו"ם וקטן דאין ידו כידנו, לא כן עתה שאין המצוה כלל לתת בעצמו כ"א לשלוח, אי"צ לזה דין שליחות ממש (הג' פייביל פלויט בעלה תל תלפיות מכתב י"א): </big><BR> וכ"כ בת' יהודא יעלה או"ח סי' ר"ד, - יעי' בס' תיקון משה ה' פורים ד' צ"ד שחקר אם יוצאין מצות משלו"מ אם שולחין לקטן, והניח בצ"ע, - ויעי' בשו"ת חסד לאברהם (סי' ל"ה) שחקר באם שולח לכהן מתנות זרוע לו"ק אם יוצא יד"ח משלוח מנות בזה. - ויעי' בשו"ת כתב סופר (סי' קמ"א) שכ' דאם אין המקבל יודע מי שלח לו. אין השולח יוצא יעי"ש, ולדעתי י"ל בזה הרבה - יעי' בס' חמדת אריה פ' כ"ג שכ' דמי שאי"ל כ"א ב' מנות, מצות מתנות לאביונים קדים ממצות משלות מנות, ודייק לה מלשונו הזהב של הרמב"ם ז"ל, וכ"כ בת' משיב דברים או"ח סי' קע"ה, וכן מי שיש לו ג' מנות יעי"ש, והנה לפי"מ שנסתפק הפר"מ דאפשר דלענין מתנות לאביונים יוצאין במתנה עמ"ל, הרי אפשר לקיים שניהם, וגם במנה א' אולי אלקיי"ש יעי' לעיל סי' קמ"ג:<BR> וראיתי בדרשות חתם סופר - הנד"מ מכתי"ק בש' תרפ"ט בגראסרווארדיין - פורים ש' תק"ס, שכתב דבר חדש מאד והיא דאין מקיימין מצות משל"מ אלא אם שולחין למי שיש לו מכבר סעודה מוכנת והמנה הוא נוסף על הסעודה, אבל באם שולח למי שאי"ל הסעודה עדיין הו"ל מתנות לאביונים עכתו"ד, וי"ל מירושלמי פ"ק דמגילה ר"י נשיאה שדר ליה לר"א אטמא דעגלא תלתא וגרבי דחמרא שלח לי' קיימת בנו רבינו ומשל"מ איש לרעהו הדר שלח לי' עגלא תלתא ותלת גרבי חמרא, הדר שלח לי' קיימת בנו רבינו ומתנות לאביונים, וא"ל דשם הו"ל לר"א גם קודם לכן כדי סעודה, ובכ"ז קיים בו אף באחרונה מתנות לאביונים כל שאי"ל מאתים זוז:
<h2>סימן קמט</h2>
<big>ע"ד רב שהוא אבל ר"ל, אם מותר לשלוח לו בפורים משלוח מנות: יפה כ' כ"ת דזה הוי כשילום חוב, ואין זה מצד שמחה, והוא דבר האבוד דודאי שרי, וגם דלא גרע מצדקה כמ"ש המ"א סי' תרצ"ו, (שו"ת דברי מלכיאל ח"ה סי' רל"ז): </big>
<h2>סימן קן</h2>
<big>ע"ד נטילת צפרנים בפורים - נראה דשרי כדקיי"ל דמלאכת מצוה מותר, ובעש"ק הרי מצוה ליטול צפרניו, אכן אם חל פורים בחול, נראה דאסור ליטול צפרניו, אם לא שצפרניו גדולים וחושש לחציצה, (שם): </big>
<h2>הערות וחידושים על פסקי תשובה</h2>
<h3>מהרב הגאון החסיד מוהר"ר יעקב מאיר שליט"א מווארשא.</h3>
<big>סימן כ"ה כותב הרב המחבר ע"ד הב"ח דמ"ע דציצית בעי כוונה, - ולכאורה מ"ש מצוה זו משאר כל מצות שבחורה: <BR>ואיני יודע מה קשיא לו דהא הב"ח ביאר טעמו משום דכתיב למען תזכרו, וגם בתפילין שאין בהם שום איסור מצריך כוונה מטעם הנ"ל משום דכתיב למען כו' עי"ש:</big><BR> אני בעניי הטעמתי למה זה באמת הצריכה תורה כוונה במצות ציצית יותר מבשאר מצות, וגם בתפילין מסתמא יש טעם:
<big>(שם) תירץ דהטעם הוא, דבציצית לולא המצוה הי' עבירת כלאים: <BR>זה אינו מספיק עמ"ש הב"ח בפירוש דברי הטור, דהרי הב"ח כתב כן על ציצית בזמננו שאין בהם כלאים, - וגם לפי זה קשה למה אין צריך כוונה במצות יבום דלולא המצוה הי' איסור אשת אח:</big><BR> נפלאה דעת ממני איך לא הביט עין גאון יעקב שליט"א בראש דברינו ובעיקר הסברא מצאתי תלי"ת דוגמתה בסמ"ק (סי' מ"ה) יע"ש שכ' דרודף שמצוה להצילו בנפשו, אבל צריכין לכוון אך ורק לשם מצות הבוי"ת, ואם לא הרגו לשם כוונה זו ה"ה שופך דם נפש, דהא הורגו לסבת שנאתו או שאר דבר עכתי"ד, והוא כעין דברינו, ואולי זה ג"כ מ"ש התוה"ק בהריגת אנשי עיר הנדחת, ונתן לך רחמים ורחמך, היינו קודם לכן בכדי שתכוון בהריגתם רק לשם מצות הבוי"ת, ויעי' הוריות (י:) זה שאכלו לשום אכילה גסה ופושעים יכשלו בם, א"ל ר"ל נהי דלא עביד מצוה מהמב"ח פסח מי לא קאכל, וי"ל טעמי' דר"י, יעי' בחינוך (מצוה תי"ז) דחשיב ל"ת שלא נאכל כאכילת זולל וסובא, וא"כ ה"ה עבירה, וזה "לשום אכילה גסה" ואין הכוונה שאכל הרבה ודו"ק וא"ש ג"כ קושיית התוס' שם, וי"ל הרבה:
<big>(סימן כ"ו) משו"ת חלקת יואב דטעם הרא"ש כיון דערבות נפיק מקרא וכשלו איש באחיו, איש ולא אשה, - אין זה מוכרח דגם בזה י"ל דהוקשה אשה לאיש לכל עונשין שבתורה:</big><BR> ובודאי לענין הלכה ברור כדעת הגרע"א דאין כוונת הרא"ש כלל לומר דאשה אינה בכלל ערבות לגמרי, אמנם כוונתו דבמצוה שהאשה אינה חייבת בה, אינה ג"כ בערבות עבור האיש יעי"ש וכ"כ בפשיטות מדעת עצמו בת' אבני נזר חאו"ח (סי' תל"ט) וחיו"ד (סי' שנ"ב), וכן מצאתי כתוב בכתי"ק של כ"ק מרן הגה"ק החי' הרי"ם זצ"ל בגליון הצל"ח ברכות (י"ט.) וז"ל שינה ושילש גם בדגול מרבבה. ולענ"ד אין הפשט כדבריו, רק דאשה אין בכלל ערבות כיון שאין אצלה חיוב זה דברהמ"ז, ולא דמי לאיש שלא אכל כדי שביעה דקרינן ביה מחויב בדבר, ופשוט לענ"ד שבאותן מצות שחייבין ערבין ככל ישראל עכלה"ק, ויעיי' באגה"ק ממרן הגה"ק שליט"א מגור לעיל בראש הספר:
<big>(סימן כ"ט) בהגה"ה, דבבנין הורדוס דסתרי' ובני' לא הי' בו מעילה דהי' קנין הקדש, - אינני יודע למה לא הי' בו מעילה, אחר שנתקדש ע"י עבודות שנעשו שם מימי החשמונאים עד הורדוס:</big><BR> אני אמרתי בעניי דהלא תחלת ההקדש ועיקרו הי' שלא ע"י קדושת פה:
<big>(סימן ס"ה) משו"ת אבני נזר שהגאון ז"ל מליסא מלח בשר עם ציקער,</big> - לענ"ד נראה פשוט שלא הי' כוונתו על הציקער שלנו שנתבשל במכונות, דודאי אין בו כח מלח עוד:
<big>(סימן ס"ט) משו"ת מהר"ם שיק מהחת"ס דלא יעשה לכתחלה מצות מקמח שעורים דקשה לשכחה:</big> <BR>לפי"ז אין ליקח למצה מקמח שאכלו ממנו עכברים כיון שקשה לשכחה כמבואר בהוריות (י"ג:) ויעי' בפסקי תשובה (סימן מ"ה), ובשו"ת מהר"ם מלובלין שהביא המג"א (סימן תס"ו) לא משמע כן עי"ש:
<big>(סימן ע"ב) בהגה"ה</big>, והנך רואה כי ב' התרוצים נסתרים מד' רז"ל כאן, - קרא דעד אשר לא נותר בו נשמה כתיב גבי בן הצרפית שהחי' אליהו, אבל בן השונמית שהחי' אלישע פשיטא שהי' מת ממש ואין כאן סתירה מדברי הספרי זוטא דממעט שאין בן השונמית מטמא אחר שהחיהו אלישע וכדאיתא בנדה (ע:) עי"ש, [לכאורה אכתי התירץ השני עדיין נסתר, אמנם נראה כי גם בתרוצם הב' צריכין הם לומר דלא מת ממש אלא נתעלף, דאלת"ה היתכן לומר דמת גמור בשביל שסופו לחזור להיות חי ה"ה כחי ואינו מטמא מעתה, א"ו דגם לתרוצם השני סוברים דהי' רק גוסס, והרי מבואר ברש"י נזיר (מ"ג.) ד"ה ור"ל אמר, טעמא דמ"ד כהן אסור בגוסס דכיון שהוא גוסס סופו להיוח חלל, דקיי"ל בגיטין (כ"ח.) רוב גוססין למיתה, ולזה שפיר כתבו דבן הצרפית שהי' גוסס והי' סופו לחיות כחי דמי וז"ב]:
<big>(סימן ע"ו) בהגה"ה מהשעה"מ שמסתפק במייבם ממזרת אם הילד ממזר,</big> - השעה"מ לא ראה דברי המהרש"א בחי' אגדות יבמות (ע"ז.) דפשיטא ליה דהולד ממזר אפי' במקום דעדל"ת: <BR>ועי' בכרו"פ סי' פ"ז דפשיטא ליה דבבישול בשר בחלב עבור חולה שיש בו סכנה אינו בכלל תועבה ולדבריו הוא מותר באכילה לכל, למ"ד דאיסור אכילת בב"ח נפיק מלא תאכל כל תועבה, ואינו מוכרח דכיון דפק"נ דחוי, נקרא תועבה כמו בפסח הבא בטומאה, דלמ"ד דחוי נקרא פסח פסול עי' פסחים (פ"ד.) :
<big>(שם) בהגה"ה, נסתפק ההמ"ח במי שבא על הערוה והוליד ממנה ממזר, אם מועיל תשובה מאהבה שיתטהר הממזר, - זה אינו דכל זמן שהממזר קיים לאו בר תשובה הוא כמבואר ביבמות (כ"ב:): </big><BR>כוונתי היתה בעניי דא"נ דמתטהר הממזר למפרע ה"ה כאלו מת הממזר דמהני תשובה ושניהם באים כאחת, ועוד עדיף ממת דהכא ה"ה כאלו לא הי' חי מעולם, - אמנם מ"ש לחקור בעלה בלבו טינה, יעי' רמב"ם פ"ה מ"ה יסודה"ת שכ' דהמתרפא בא' מג' עבירות ח"מ, ודוקא עובר מחמת שאונסין אותו עו"ג פטור ממיתה, ויעי"ש בס' יד המלך שמתפלא מאין הוציא הרמב"ם ד"ז שאינו לא בש"ס בבלי וירושלמי, ובס' אור שמח להגז"ל מדווינסק כ' הסברא לחלק כי באונס המאנס רוצה להורגו בסיבת שלא יעבור העבירה, לא כן בחולה יעי"ש, ובמנ"ח (מ' רצ"ו), ומעתה י"ל בעלה בלבו טינה ודו"ק:
<big>(סימן פ"ה) מ"ת טוטו"ד, דמשרתת מחללת שבת בפרהסיא בישולה אסור משום בשול עכו"ם: <BR>עי' בת' חת"ס חיו"ד (סי' ק"כ) שכ' דמה שמומר לחלל שבת בפרהסיא עושה יי"נ איננו משום חתנות, כי מותר להתחתן בבנותיו ולא רשום לתא דע"ז, אלא משום קנסא עשאוהו כגוי עע"ז, וא"כ אפשר לומר דמגעו ביין של ישראל וכן לאסור בישולו, לא אסרו משום קנס, רק ליקח יין שלו אסור: </big><BR>ומצאתי בשו"ת זכר יהוסף חאו"ח (סי' כ"א) להגז"ל משאוול, שכ' דהפושעים שבזמננו המחללים שבת, אם מלין ופורעין ויש להם דיני גיטין וקידושין, אי"צ להחמיר בנגיעתם ביין ולענין פתן ובישולן, כל שלא העידו עליהם בפני ב"ד שחללו שבת במזיד בפני עשרה ישראלים, כיון שבעוה"ר הדור פריץ אין לדחותם בב' ידים שלא יפקרו טפי יעישה"ט, וקרוב לזה כ' בת' בנין ציון החדשות (סי' כ"ג), וע"ע בת' שערי דיעה ח"ב (סי' א'), - בת' כתבתי לחקור ברואה ישראל מחלל שבת, האם מותר לפרסם הדבר, או לא כיון שע"י הפרסום נעשה כעכו"ם, ה"ז דומה כעושה מישראל עכו"ם ויעי' בגיטין (כ"ה.) תוד"ה הלוקח ודו"ק:
<big>(שם) בהגה"ה מת' מהרש"ם, קאווע וכן טשעקאלאדע אין בהם משום בשול עכו"ם,</big> - קאווע? טשעקאלאדע? :
<big>(סימן פ"ז) בהגה"ה מהריטב"א הטעם, דאומרים יב"ח שהשמחה במעונו, משום נקי יהי' לביתו שנה אחת ושמח וגו',</big> - דברי הריטב"א צ"ע דהא בע"ז (ח:) איתא כן גם בעכו"ם, יעי"ש וכי א"ל מחמת הלולא עד אימת א"ר פפא עד תריסר ירחי שתא, והתם ליכא האי טעמא:
<big>(סימן צ"ב) בהגה"ה כותב ההמ"ח כי השם צפת אינו מוזכר בתנ"ך,</big> - נזכר בשופטים א', אך בספר כפתור ופרח נראה שאינו צפת שלנו שהיא בגליל ולא ביהודה:
<big>(בסימן צ"ו) בהגה"ה משו"ת אבני נזר, לדון דתרומות ומעשרות לא יהיו נוהגים בפירות ירושלים:</big> <BR>הלא במעשרות (פ"ב מ"ה) מבואר בגינת וורדין שהי' בירושלים שאם הי' נקבע למעשר הי' חיוב מעשרות עי"ש, - ומשם מוכח ג"כ דהחיוב הוא מה"ת כמו בארץ, דאי כחוץ לארץ, מה מביא ר"י ראי' לחלוק על ר"מ, ל"מ לאביי בב"מ (פ"ט:) דאפי' מה שקובע מה"ת בארץ אין קובע בחו"ל, אלא אפי' לרבא דפליג עלי' התם במה שקובע מה"ת, מ"מ במקח שאינו קובע אלא מדרבנן, ודאי די"ל בין בארץ לחו"ל:
<big>(סימן צ"ז) חקר ההמ"ח בעת שחזרו בנ"י מגלות בבל לא"י, אם חזרו כ"א אל נחלתו, וכמו"כ בגאולה העתידה לבא ב"ב: <BR>בעזרא ב' בפ' וישבו וגו' בעריהם, משמע שישבו בעריהם שהי' שלהם קודם שגלו, כמ"ש המצודות שם, ועי' בב"מ (כ"ח.) : </big><BR>ומצאתי בשו"ת זכר יהוסף חאו"ח (סי' כ"א) להגז"ל משאוול, שכ' דהפושעים שבזמננו המחללים שבת, אם מלין ופורעין ויש להם דיני גיטין וקידושין, אי"צ להחמיר בנגיעתם ביין ולענין פתן ובישולן, כל שלא העידו עליהם בפני ב"ד שחללו שבת במזיד בפני עשרה ישראלים, כיון שבעוה"ר הדור פריץ אין לדחותם בב' ידים שלא יפקרו טפי יעישה"ט, וקרוב לזה כ' בת' בנין ציון החדשות (סי' כ"ג), וע"ע בת' שערי דיעה ח"ב (סי' א'), - בת' כתבתי לחקור ברואה ישראל מחלל שבת, האם מותר לפרסם הדבר, או לא כיון שע"י הפרסום נעשה כעכו"ם, ה"ז דומה כעושה מישראל עכו"ם ויעי' בגיטין (כ"ה.) תוד"ה הלוקח ודו"ק:
<big>(סימן ק"א) מ"ת כנף רננה דכשפוחתין שכירות הרבנים הרי זה הורדה מקדושה,</big> - אין לזה טעם, אטו מעלת הרבנים הוא משום השכירות, שיהי' עי"ז הורדה מקדושתו, הלא אדרבה עיקר היתר ליקת שכירות אינו פשוט כל כך, והרב שאינו לוקח שכר מעלתו יותר גדולה וז"ב:
<big>(שם) בהגה"ה למד ההמ"ח דבר חדש מד' רבינו בעל תה"ד, כי דבר שמצותו למעלה מקודש ביותר מדבר שמצותו למטה:</big> <BR>א"כ למה לא אמרו בזבחים פ' כל התדיר דחטאת קודם לעולה ואשם מטעם שניתן למעלה, וגם למה א"כ חטאת העוף קודם לעולת העוף, הא עולה למעלה וחטאת למטה:
<big>(סימן ק"ב) בהגה"ה ויעי' סנהדרין (ק"י:)</big> - כבר הקשה כן המהרש"א ובס' תיוה"כ:
<big>(סימן קי"א) מהשפ"א דהרואה א' רודף אחר חברו להרגו, וא' רודף אחר נעה"מ יציל הנרצח:</big> <BR>המהר"ל בס' גבורות ה' (פ"כ) כ' דבזה פליגי ר"א ורבנן במד"ר פ' שמות יע"ש שכ' כי לדעת ר"א עיקר התשועה מן החטא של ג"ע, שזה תשועה גמורה תשועת הנפש, ולדעת רבנן תשועת עצמן הוא יותר תשועה להציל האדם עצמו שישאר בחיים עכ"ל:
<big>(סימן קט"ו) מזי"ר ולא הי' ביד ראובן לאוסרו,</big> - אין מקום לספק זה דהא ע"ז מפקיע מידי שעבוד, כמ"ש התוס' בגיטין (ז:) ד"ה הקדש עי"ש:
<big>(סימן קט"ז) מהשו"מ הכא שאני,</big> - אינני יודע למה שאני: </big><BR>יעי' שבת (כ"ב.) רש"י ד"ה אכחושי מצוה, שכ' "דמחזי" כשואב מן האור, ומשמע הא אלו הי' שואב ממש, אז גם ביזוי מצוה הי' נחשב, ויעי' בת' הרא"ש כלל ג' - אמנם להלכה צ"ע כי נראה דגם בנוטל ממש לא חשיב ביזוי מצוה יעי' יו"ד (סי' רע"ד סעי" ה') בהג"ה ובט"ז ובש"ך, ובד' מהר"ח אביאלעפיע בס' עץ החיים:
<big>(סימן קמ"ח) בהגה"ה מדרשות החת"ס דאין יוצאין מצות משל"מ במי שאי"ל עדיין סעודת פורים, וההמ"ת השיב ע"ד:</big> <BR>וגם הלא אביי בא' ור"ת בא' הוו מחלפי סעודתייהו להדדי במגילה (ז:) :
<h3>מהרב הגאון מהור"ר מנחם זעמבא שליט"א מפראגא.</h3>
מדי הביטי בהערותיו ראיתי כמה דברים שיש לדון בהם:
<big>(בסימן ע') הביא כ"ת בדין מצה של טבל דגם בטבל שלא ראה פני הבית דמותר אכילת עראי, מ"מ אינו יוצא במצה דמצות מצה קבעה, והביא מדברי מרן זי"ע בשפ"א לפסחים (ל"ה.) יעי"ש:</big> <BR>וילה"ר מהא דכ' הרמב"ם (בפ"י מתו"מ ה"ו) דמצה שאפאה בקרקע יוצא בה יד"ח יעי"ש, והלא בהלכה ז' שם כ' דכל שאין מברכין עליו בהמ"ז אינו יוצא בה יעי"ש, ומפורש בברכות (ל"ח.) דכובא דארעא גובלא בעלמא הוא יעי"ש וברמב"ם (פ"ג מברכות ה"ט) דעיסה שנאפה בקרקע מברך עלי' בתחלה במ"מ כו' יעי"ש ובכ"מ - ומוכח דבמצה ה"ה כקבע והרי בקבע עלי' סעודתו מברך המוציא ובהמ"ז כמ"ש רמב"ם (בפ"ג מברכות ה"ט) שם, ועי' באו"ח (סי' קע"ח) ובמ"א (קס"ח ס"ק ט"ז): <BR>כוון בזה לדעת בעל אוה"ח הקדוש ז"ל בס' ראשון לציון על ברכות (ל"ז,) יעי"ש שכ' דחשיב ג"כ אחרים קובעין עליו כיון שכל ישראל אוכלין מצה בלילה הזה, - וגוף הקושיא כבר עמדו עליה ג"כ הרב רש"ז בקו"א (סי' קס"ח סק"ד) ובפרמ"ג שם בא"א (סקט"ז) ושניהם מיישבין בסגנון אחד, דכיון שע"י קביעות מברך בהמ"ז לחם גמור הוא, ובגמ' לא מדמה אלא בכה"ג דאפי' בקביעות לא מברך יעי"ש, - והנה אי נימא דטעם שיוצאין בטריקנין, הוא מטעם דמצות מצה עושהו קבע, יש לחקור בקטן, לדעת רש"י ברכות (מח.) דקטן עצמו אינו בר חיוב מצות אפי' מדרבנן רק על האב יש חיוב לחנכו, מי אמרי' כיון דהוא עצמו אי"ח במצות אכילת מצה ל"ח אכילתו אכילת קבע וא"י בטרוקנין, או"ד כיון דמ"מ אביו חייב להאכילו קבע חשיב, וכן יש לדון בקטן שאי"ל אב לדעת התו"י יומא (פ"ב.) דאין על האם חיוב חינוך, או באי"ל גם אם, וכזה יש לחקור באכילת סוכה בלילה הראשונה יעי' בר"ן וחי' הריטב"א סוכה (כז.) דמש"ה יוצאין באכילת כזית ול"ת אכילת עראי, דמצותו חושבו קבע, וי"ל ג"כ בקטן הבא לצאת יד"ח סוכה, האם יצטרך לאכול פת כביצה: <BR>ויש לדון עוד מצד אחר, יעי' רש"י נדה (ט"ו.) ד"ה כדי, דאכילת בהמה קבע שלם עראי חשיב, ומש"ה מותרין להאכילה דבר שלא נגמרה מלאכתו למעשר, ע"כ, וכ"כ בר"ש פאה (פ"א מ"ו), והנה במשנה תרומות (פ"ז מ"ג) המאכיל את בניו קטנים וכו' משלם את הקרן ואין משלם את החומש, וכתב הר"ש וקטנים לאו בני אכילה נינהו עכ"ל, והוא דבר חדש מאד, והכוונה נראה דאין אכילת קטן חשובה אכילה חשובה וה"ה כמו אכילה גסה דממעטינן ביומא (פ:) מקרא דכי יאכל פרט למזיק, וא"כ מכ"ש דהדין נותן שלא יחשב אכילתו אכילת קבע: <BR>אולם יעי' במשנה מעשרות (פ"ג מ"א) המעביר תאנים בחצרו לקצות, בניו וב"ב אוכלין מהן עראי [כ"ה הגירסה בביצה ל"ד:], ויעי"ש בירושלמי דפריך ואין להם מזונות, הנה דאיירי אפי' בבנים קטנים מבני י' שנים, ובכ"ז רק באכילת עראי מותרין ולא באכילת קבע, אולם במשנה שבמשניות ליתא לתיבת עראי, וי"ל דבאמת כל אכילת קטן עראי הוא, ויע"ע במשנה מעשרות (פ"ד מ"ב) תינוקות שטמנו תאנים לשבת ושכחו לעשרן לא יאכלו למו"ש עד שיעשרו, הנה כי אכילת שבת שלהם ג"כ קובעות [ודוחק לפרש שטמנו לאכילת גדולים], ואולי אדרבה דוקא אכילת שבת שלהם שעכ"פ ה"ה אכילת מצוה - אף כי רק בתורת חינוך - חשיב קבע, אבל לא אכילת רשות שלהן, וי"ל הרבה מאד:<BR><big> וראיתי דבר חידוש בתשו' מהר"ח אור זרוע (סי' ע"א) דכ' דשבת דקובע למעשר, דה"ה דקובע לפת הבאה בכיסנין לברך עליה המוציא, לבד בסוכה דאינו קובע ומותר לאכול חוץ לסוכה דתשבו כעין תדורו בעינן יעי"ש, ודבריו ז"ל מוכרחים בשיטת רמב"ם ז"ל במצה שנאפה בקרקע דהוי כקבע: <BR>אולם צ"ע בכוונתו אם זה דדן בסוכה הוא מצד דסבר כשיטת מאירי ביצה דגם יו"ט קובע למעשר, - או מצד דמצות סוכה קבעה ועי' בר"ן רפ"ב דסוכה, או דבשבת סוכות קאי - ובפשוטו שאני מצה דאוכלה לשם מצוה שפיר י"ל דמשוי לה קבע כלשון רש"י על סוכה (ל"א.), משא"כ בסוכה נהו דכשיאכלנו בסוכה יהי' אכילת מצוה, אבל א"א לאסור לאכול חוץ לסוכה דאז לאו קבע הוא, וע"כ מדהוצרך לטעם דתשבו כעין תדורו כוונתו כנ"ל [ועי' בשע"ת או"ח (קס"ח) בשם ברכ"י שם דלא ראה ד' מהר"ת או"ז ובמנ"ח (מ"י) בזה], - ועי' במג"א (קס"ח סקי"ג) דאעפ"י שהוא קובע עליו לא מהני דבעינן כל שאחרים קובעין עליו יעי"ש, א"כ לא דמי למעשר שהקביעות בדעתו תליא, וכן במצה הנאפית בקרקע או בפת הבב"כ בשבת דאין אחרים קובעין עליו, אמנם לענין מעשר גופו שפיר י"ל כסברת רבינו ז"ל דמצה קבעה, דבזה כ"ע קבעו על מצה: </big><BR>ז"ל ת' ר"ח או"ז, שבת קובעת דאפי' אכילת עראי חשיבא קבע למעשר, נראה דגם לענין פת הבב"כ וכו' דכל אכילת שבת חשיבא קבע כמו למעשר, ומיהו לאכול עראי בשבת חוץ לסוכה, שמא אין לאסור מהאי טעמא, דהתם בעינן תשבו כעין תדורו עכ"ל, הנה מפורש יוצא דזה הי' ברור אצלו דאין יו"ט קובע וכן מצות ישיבת סוכה, אמנם נסתפק רק בשבת שחל בו סוכות, ויעי' בשע"ת (סי' תרל"ט) ואכמ"ל, - ובתשובה לח"א כתבתי הסברא דשבת קובעת עפי"ד הש"ס ביצה (ב:) דסעודת שבת חשובה ובעי הזמנה מבער"ש, וכיון דיש לו הזמנה שוב ממילא ה"ה סעודת קבע יעי' בפ"ו דברכות, ודו"ק, אמנם נראה עוד, כי הענין שצותה התורה להזמין סעודת שבת מער"ש, נראה כי שבת היא קדש וכן אכילת שבת ה"ה כקדשים כמו שהארכתי בזה בחי' לסוגיא דהזמנה מילתא, ויע"ע יותר בילקוט יהושע (ו') אמר שבת קדש וכל מה שכבשגו בשבת יהי' קדש וכו', ויע"ע בבמדבר רבה (פי"ד) ובמד"ת פ' נשא ובפי' הראב"ד עמ"ס תמיד, יעישה"ט, ויע"ע ר"ה (ט"ז:) חייב אדם לטהר א"ע ברגל - ומ"ש בב"ק (ע"ו.) היא קדש ואין מעשיה קדש, י"ל מפני שבא ע"י חילול שבת ונתחללה הקדושה, לא כן מלחמת מצוה דהותרה, - ולזה חייבין להזמין ולהפריש הסעודה מער"ש בכדי להמשיך עליה מקודם קדושת שבת כמו בקרבן, ואל"כ ה"ה כמו חולין בעזרה, וזה נראה ענין שמאי בביצה (ט"ז.) שכל ימיו הי' אוכל לכבוד שבת, כי באופן כזה כיון שהפרישה לשבת כבר חלה עלי' קדושת שבת דבגוף קדושה לכ"ע הזמנה מילתא הוא, יעי' סנהדרין (מ"ח.), ויעי' מעשרות (פ"ד מ"ב) לא יאכלו למו"ש, ודו"ק היטב ואכמ"ל, - נראה דגם לדעת המאירי ביצה (ל"ד.) דגם יו"ט קובע למעשר, מ"מ ז"ד לגבי איש אבל לא לגבי אשה, כיון דלא מיפקדא אמצות שמחת יו"ט יעי' בת' רע"א (סי' ל'ד) וי"ל בזה הרבה ואכמ"ל:<BR><big> וילה"ר עוד מהך דברכות (ל"ז:) הי' עומד ומקריב מנחות נוטלן לאוכלן מברך המוציא יעי"ש ובתוס' פסחים ל"ח:) ד"ה דכולי, הוכיחו מזה דכל שתחילתה עיסה אע"ג דסופה טיגנה בשמן כעין מנחות דמחבת ומרחשת דמטגנה בשמן ומ"מ מברך המוציא יעי"ש, והתינח לתוס' לטעמייהו במנחות (ס"ז:) ד"ה יצק, דכך הוא הסדר בתחלה נותן השמן בכלי ונותן סולת ולש בפושרין ונותן שמן עליו ובולל וחוזר ונותן שמן לקיים מצות יציקה יעי"ש, א"כ לדעת תוס' לש בפושרין קודם בלילה בשמן, והוי תחילתה עיסה ואח"כ טיגנה, יעי' בבאור הגר"א ז"ל לאו"ח (קס"ח) דכתב ליישב דאף דנתן שמן בכלי בתחלה מ"מ זהו דבר מועט יעי"ש, אולם דעת רמב"ם (בפי"ג ממעשה"ק ה"ו) דנותן על הסולת שמן ובולל הסולת ואח"כ לש בפושרין יעי"ש, א"כ גם בתחלה הי' טיגין בשמן ואיך מברך המוציא, ומוכח דשיטת רמב"ם ז"ל דמנחה קבעה, ועי' באבהעו"ז או"ח קס"ח ואכ"מ: <BR>אולם בגוף הדבר לענין קביעות דמצה במעשר נראה לפי"ד ירושלמי מעשרות (פ"ד ה"א) אור טובל מקח טובל כו' יעי"ש וברמב"ם (פ"ג ממעשרות ה"ג) אחד מששה דברים קובעין למעשר האש וכו' ובתוספתא פ"ד דמעשרות המהבהב באור חייב, ובירושלמי (פ"ד דמעשרות סוה"א) דפריך אהך דתנן הנותן מקפה לתבשיל פטור, בלא כך אין האור טובל ומשני תפתר בתבשיל צונן יעי"ש, ומבואר דבישול וקלוי ורותח קובעים למעשר, - ולפי"ז במצה דהי' נאפית יעי' פסחים (ל"ז:) א"כ גם בלי קביעות דמצוה קובע למעשר מצד דנגמר ע"י האש ואש קובע למעשר, ואכמ"ל:
<big>בס"י [ע"א] הביא כ"ת הערת מנ"ח דכזית מצה בעי שוה פרוטה לפ"ד רש"י סוכה (כ"ח:) דפחות משו"פ לא הוי לכם, וכ"ת הוסיף דבעי כביצה לשיטת תוס' ערכין (ט"ז.) דכביצה היינו שו"פ יעי"ש: <BR>הנה מדברי רש"י ז"ל מוכח רק במידי דלכם דידי', אינו דבר העומד לאכילה כמו סוכה אזי הפי' לכם שיוי פרוטה, אבל במה דעומד לאכילה, הוי לכם דידיה בשיעור אכילה דהוי כזית, וכעין סברת הכס"מ (פ"ו מחו"מ) דגם מע"ש דממון גבוה, מ"מ כשדנין לענין אכילה הוי שלו: <BR>ותמהני על כ"ת שלא הזכיר ד' תוס' רי"ד לסוכה (מ"ו.) דכ' להדיא גם בהדס וערבה דאינם לאכילה, ומ"מ כשאינם שו"פ ג"כ מקרי לכם, [יעי"ש דהקשה דמדוע יפסול בהם גזול, וכ' דהוי גזילה אצל הבורא, ואף דלאו גזילה לנגזל כמו בב"נ דגזל פחות משו"פ דע"ז (ע"א:) יעי"ש באורך, וד' ז"ל צ"ע יעי' מעילה (י"ג:) לענין ערבה של הקדש יעי"ש], - וגם מד' רש"י סוכה (כ"ח:) אין ראי', חדא די"ל כדאמר בירושלמי שביעית (פ"ה ה"ד) פרוטה שליש חיטין פרוטה שליש שעורין פרוטה שליש כוסמין מצטרפין יעי"ש, א"כ הרי כל ממונו של אדם מצטרף ויש על כל פחות משו"פ דין ממון מצד צירוף כל ממונו, ושא"ה בסוכה דמוסר פחות משו"פ לשותפות, וחלקו מממונו, אזי בעי שו"פ, ועוד הרי כ' הריטב"א בע"ז (נ"ט.) דכל שותפות שאין לכ"א שו"פ הוי כהפקר יעי"ש וכוון לזה בשע"ת או"ח (תפ"א) דשותפות בעי שו"פ: <BR>ומאז הראתי ברבנו גרשום ז"ל למנחות (נ"ב.) גבי פר העלם דבר בתחלה מגבין להם כו' כלומר שלא הי' לוקחין מתרומת הלשכה, אלא גובין עכשיו מכ"א פרוטה יעי"ש, - ועוד הרי שם הסוכה הוא דבר השוה הרבה, ע"כ בעי שיהי' גם לו חלק פרוטה, משא"כ דבר שאינו שוה כלל סגי בכל מה דהוי - ועכ"פ ברור דאי"צ לדקדק על שיוי פרוטה: </big><BR>וכ"כ בת' שערי דיעה (סי' ס"ח) ויעי' בת' אב"נ חאו"ח סי'
<big>(בסימן צ"ד) בדין נ"ח משמן שביעית</big> - הנה רדב"ז בפאת השלחן (סי' ה' סעי' ט') כ' בפשיטות דאסור להדליק שמן שביעית על נ"ח דאלה"ל יעי"ש, וכוונתו דאף דניתן להדלקה, מ"מ הוי בכלל לאכלה ולא להפסד כבכורות (י"ב:) : <BR>בהגה"ה כ' הה"ג המחבר שי' לדון לשיטת בעה"מ דבדרבנן מלה"נ הוי הדלקת נ"ח הנאה, וכן כ' במראה הפנים לירושלמי (סוף תרומות), - אולם יש לחלק דשם לאסור הנאת תרומה טמאה, שפיר גם הנאה כזו אסורה, דעכ"פ נהנה במקצתו, משא"כ כאן להתיר מצד הנאה זו, י"ל דעדיין מקרי מפסיד, כל שמחסר מה שאפשר ליהנות מגופו, וגם י"ל לפי הך דסוכה (מ:) דבעי הנאתו וביעורו שוה, י"ל דזה לא מקרי שוה, וגם בפשיטו הרי כאז"ל, א"כ אחרי ההדלקה דנעשה מצותו אינו נהנה בהנאת המצוה, רק דמ"מ אסור מצד רגע הדלקה דאז קיום המצוה, ושוב בשמן שביעית הרי אסור מצד הדלקה בהמשך הזמן דאין זקוק לה ונעשית מצותה ומפסיד אז השמן, - אך לפי"ז גם ד' מה"פ צ"ע דהרי מבואר בירושלמי (פ"ד דשבת ה"א) בת ישראל טובלת פתילה בשמן שריפה ומדלקת, ואמר הטעם שעת משלחת זאבים היתה ולא עמד ב"ד וביטל ובפנ"מ שם דהי' שעת סכנה והתירו להטביל פתילה להדליק ונשאר בהיתרו יעי"ש, ומבואר חידוש דין דרגע הדלקה בשמן שריפה הותר לזרים, א"כ ממנ"פ, אח"כ הרי נעשה כבר מצותו, ולאו הנאה הוי, - ורגע ההדלקה הרי הותרה, וי"ל הרבה לפי"ז ואכמ"ל:
<big>(בסימן צ"ה) הביא כ"ת לענין קצירה קודם לעומר בזה"ז, והביא מד' מרן זי"ע בשפ"א למנחות (ע.) :</big> <BR>יעי' בשטמ"ק מנחות (פ"ד:) לענין קצירה בחו"ל כיון דאינו ממקום שאתה מביא לכתחילה, יעי"ש ובתוס' מנחות (ס"ח.) יעשה"ט ואכמ"ל: <BR>והנני ידידו מוקירו דוש"ת <b>מנחם זעמבא</b>